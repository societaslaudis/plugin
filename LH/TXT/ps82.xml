<?xml version="1.0" encoding="UTF-8"?>
<liturgia><ligne id="0"><la>Psalmus 82</la><fr/></ligne><ligne id="1"><la>Contra populi hostes</la><fr/></ligne><ligne id="2"><la>Cognoscant hostes contra Israel coniurati, quod Dominus solus Altissimus in omni terra.</la><fr/></ligne><ligne id="3"><la/><fr/></ligne><ligne id="4"><la>Deus, ne quiéscas, ne táceas * neque compescáris, Deus,</la><fr/></ligne><ligne id="5"><la>quóniam ecce inimíci tui fremuérunt, * et, qui odérunt te, extulérunt caput.</la><fr/></ligne><ligne id="6"><la>Advérsus pópulum tuum malignavérunt consílium * et cogitavérunt advérsus eos, quos abscondísti tibi.</la><fr/></ligne><ligne id="7"><la>Dixérunt: “Vénite, et disperdámus eos de gente, * et non memorétur nomen Israel ultra!”</la><fr/></ligne><ligne id="8"><la>Quóniam cogitavérunt unanímiter, † advérsum te testaméntum statuérunt: * tabernácula Idumaeórum et Ismǽlitae,</la><fr/></ligne><ligne id="9"><la>Moab et Agaréni, † Gebal et Ammon et Ámalec, * Philistǽa cum habitántibus Tyrum. Étenim Assur sociabátur cum illis; * facti sunt in adiutórium fíliis Lot.</la><fr/></ligne><ligne id="10"><la>Fac illis sicut Mádian et Sísarae, * sicut Iábin in torrénte Cison.</la><fr/></ligne><ligne id="11"><la>Disperiérunt in Endor, * facti sunt ut stercus super terram.</la><fr/></ligne><ligne id="12"><la>Pone duces eórum sicut Oreb et Zeb † et Zébee et Sálmana, omnes príncipes eórum, qui dixérunt: * “Hereditáte possideámus páscua Dei!”</la><fr/></ligne><ligne id="13"><la>Deus meus, pone illos ut rotam * et sicut stípulam ante ventum.</la><fr/></ligne><ligne id="14"><la>Sicut ignis, qui combúrit silvam, * et sicut flamma dévorans montes,</la><fr/></ligne><ligne id="15"><la>ita perséqueris illos in tempestáte tua * et in procélla tua turbábis eos.</la><fr/></ligne><ligne id="16"><la>Imple fácies eórum ignomínia, * et quaerent nomen tuum, Dómine.</la><fr/></ligne><ligne id="17"><la>Erubéscant et conturbéntur in sǽculum sǽculi * et confundántur et péreant;</la><fr/></ligne><ligne id="18"><la>et cognóscant quia nomen tibi Dóminus: * tu solus Altíssimus super omnem terram.</la><fr/></ligne><ligne id="19"><la>Ábstulit sicut oves pópulum suum * et perdúxit eos tamquam gregem in desérto. Dedúxit eos in spe, et non timuérunt, * et inimícos eórum opéruit mare.</la><fr/></ligne><ligne id="20"><la>Et indúxit eos in fines sanctificatiónis suae, * in montem, quem acquisívit déxtera eíus.</la><fr/></ligne><ligne id="21"><la>Et eiécit a fácie eórum gentes † et divísit eis terram in funículo hereditátis * et habitáre fecit in tabernáculis eórum tribus Israel.</la><fr/></ligne><ligne id="22"><la>Et tentavérunt et exacerbavérunt Deum Excélsum * et testimónia eíus non custodiérunt.</la><fr/></ligne><ligne id="23"><la>Recessérunt et praevaricáti sunt, † quemádmodum patres eórum; * convérsi sunt retro ut arcus pravus.</la><fr/></ligne><ligne id="24"><la>In iram concitavérunt eum in cóllibus suis * et in sculptílibus suis ad aemulatiónem eum provocavérunt.</la><fr/></ligne><ligne id="25"><la>Audívit Deus et exársit * et sprevit valde Israel.</la><fr/></ligne><ligne id="26"><la>Et réppulit habitáculum Silo *, tabernáculum, ubi habitávit in homínibus.</la><fr/></ligne><ligne id="27"><la>Et trádidit in captivitátem virtútem suam * et pulchritúdinem suam in manus inimíci.</la><fr/></ligne><ligne id="28"><la>Et conclúsit in gládio pópulum suum * et in hereditátem suam exársit.</la><fr/></ligne><ligne id="29"><la>Iuvénes eórum comédit ignis, * et vírgines eórum non sunt desponsátae.</la><fr/></ligne><ligne id="30"><la>Sacerdótes eórum in gládio cecidérunt, * et víduae eórum non plorabántur.</la><fr/></ligne><ligne id="31"><la>Et excitátus est tamquam dórmiens Dóminus, * tamquam potens crapulátus a vino.</la><fr/></ligne><ligne id="32"><la>Et percússit inimícos suos in posterióra, * oppróbrium sempitérnum dedit illis.</la><fr/></ligne><ligne id="33"><la>Et réppulit tabernáculum Ióseph * et tribum Éphraim non elégit,</la><fr/></ligne><ligne id="34"><la>sed elégit tribum Iúdae, * montem Sion, quem diléxit.</la><fr/></ligne><ligne id="35"><la>Et aedificávit sicut excélsum sanctuárium suum, * sicut terram, quam fundávit in sǽcula.</la><fr/></ligne><ligne id="36"><la>Et elégit David servum suum † et sústulit eum de grégibus óvium, * de post fetántes accépit eum:</la><fr/></ligne><ligne id="37"><la>páscere Iácob pópulum suum * et Israel hereditátem suam.</la><fr/></ligne><ligne id="38"><la>Et pavit eos in innocéntia cordis sui * et in prudéntia mánuum suárum dedúxit eos.</la><fr/></ligne></liturgia>
