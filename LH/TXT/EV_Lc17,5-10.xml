<?xml version="1.0" encoding="UTF-8"?>
<liturgia><ligne id="0"><la>Luc (17,5-10)</la><fr/></ligne><ligne id="1"><la>In illo tempore: Dixérunt apóstoli Dómino: “Adáuge nobis fidem!” Dixit autem Dóminus: “Si haberétis fidem sicut granum sinápis, dicerétis huic árbori moro: ‘Eradicáre et transplantáre in mare’, et oboedíret vobis. Quis autem vestrum habens servum arántem aut pascéntem, qui regrésso de agro dicet illi: ‘Státim transi, recúmbe’, et non dicet ei: ‘Pára, quod cenem, et praecínge te et minístra mihi, donec mandúcem et bibam, et post haec tu manducábis et bibes’? Numquid grátiam habet servo illi, quia fecit, quae praecépta sunt? Sic et vos, cum fecéritis ómnia, quae praecépta sunt vobis, dícite: ‘Sérvi inútiles sumus; quod debúimus fácere, fécimus.’”</la><fr/></ligne></liturgia>
