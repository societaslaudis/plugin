<?xml version="1.0" encoding="UTF-8"?>
<liturgia><ligne id="0"><la>Cum ómnibus christiánis in laude et oratióne coniúncti, Dóminum deprecémur:</la><fr/></ligne><ligne id="1"><la>Audi fílios tuos, Pater sancte.</la><fr/></ligne><ligne id="2"><la>Succúrre iis qui te, Deum ignótum, in umbris quærunt et imagínibus;</la><fr/></ligne><ligne id="3"><la>— récrea eos lúmine Christi.</la><fr/></ligne><ligne id="4"><la>Réspice omnes, qui te únicum Deum adórant et in die novíssimo iúdicem exspéctant;</la><fr/></ligne><ligne id="5"><la>— te semper propítium nobíscum agnóscant.</la><fr/></ligne><ligne id="6"><la>Meménto ómnium, quibus das vitam, lumen et ómnia;</la><fr/></ligne><ligne id="7"><la>— ne longe a te inveniántur.</la><fr/></ligne><ligne id="8"><la>Viatóres omnes angélica tutéla defénde,</la><fr/></ligne><ligne id="9"><la>— et eos a subitánea et improvísa morte serva.</la><fr/></ligne><ligne id="10"><la>Qui defúnctis veritátem tuam in terris ostendísti,</la><fr/></ligne><ligne id="11"><la>— duc eos usque ad spéciem tuæ celsitúdinis contemplándam.</la><fr/></ligne></liturgia>
