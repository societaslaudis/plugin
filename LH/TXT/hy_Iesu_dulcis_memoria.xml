<?xml version="1.0" encoding="UTF-8"?>
<liturgia><ligne id="0"><la/><fr/></ligne><ligne id="1"><la>Iesu, dulcis memória,
dans vera cordis gáudia:
sed super mel et ómnia
eius dulcis praeséntia.
Nil cánitur suávius,
nil audítur iucúndius,
nil cogitátur dúlcius,
quam Iesus Dei Fílius.
Iesu, spes paenit'entibus,
quam pius es peténtibus!
quam bonus te quaeréntibus!
sed quid inveniéntibus?
Nec lingua valet dícere,
nec líttera exprímere:
expértus potest crédere,
quid sit Iesum dilígere.
Sis, Iesu, nostrum gáudium,
qui es futúrus praémium:
sit nostra in te glória,
per cuncta semper saécula.
Amen.</la><fr/></ligne></liturgia>
