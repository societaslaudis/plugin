<?xml version="1.0" encoding="UTF-8"?>
<liturgia><ligne id="0"><la>Luc (11,29-32)</la><fr/></ligne><ligne id="1"><la>In illo tempore: Turbis autem concurréntibus, coepit dícere: “Generátio haec generátio nequam est; signum quaerit, et signum non dábitur illi, nisi signum Iónae. Nam sicut Iónas fuit signum Ninévitis, ita erit et Fílius hóminis generatióni isti. Regína austri surget in iudício cum viris generatiónis huíus et condemnábit illos, quia venit a fínibus terrae audíre sapiéntiam Salomónis, et ecce plus Salomóne hic. Viri Ninévitae surgent in iudício cum generatióne hac et condemnábunt illam, quia paeniténtiam égerunt ad praedicatiónem Iónae, et ecce plus Ióna hic.</la><fr/></ligne></liturgia>
