<?xml version="1.0" encoding="UTF-8"?>
<liturgia><ligne id="0"><la>Deum omnipoténtem et providéntem exaltémus. Ipse scit ómnia, quibus índiget pópulus suus, sed vult nos primum de regno suo sollícitos. Ideo acclamémus:</la><fr/></ligne><ligne id="1"><la>Advéniat regnum tuum et iustítia eius.</la><fr/></ligne><ligne id="2"><la>Pater Sancte, qui Christum ut pastórem animárum nostrárum dedísti, adésto pastóribus et pópulis eórum diligéntiæ créditis, ne gregi desit cura pastóris,</la><fr/></ligne><ligne id="3"><la>— neque pastóribus obœdiéntia gregis.</la><fr/></ligne><ligne id="4"><la>Induc christiános, ut fratérna pietáte infírmis auxiliéntur</la><fr/></ligne><ligne id="5"><la>— et ipsi Fílio tuo in iis subvéniant.</la><fr/></ligne><ligne id="6"><la>Fac ut nondum Evangélio credéntes Ecclésiam tuam ingrediántur,</la><fr/></ligne><ligne id="7"><la>— eámque bonis opéribus semper ædíficent in caritáte.</la><fr/></ligne><ligne id="8"><la>Da nobis peccatóribus véniam a te impetráre</la><fr/></ligne><ligne id="9"><la>— et simul reconciliári cum Ecclésia tua.</la><fr/></ligne><ligne id="10"><la>Præsta, ut defúncti ad vitam tránseant ætérnam</la><fr/></ligne><ligne id="11"><la>— et semper tecum commoréntur.</la><fr/></ligne></liturgia>
