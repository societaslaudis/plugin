<?xml version="1.0" encoding="UTF-8"?>
<liturgia><ligne id="0"><la>Luc (7,24-30)</la><fr/></ligne><ligne id="1"><la>Cum discessíssent núntii Ioánnis, coepit dícere de Ioánne ad turbas: “Quid exístis in desértum vidére? Arúndinem vento movéri? Sed quid exístis vidére? Hóminem móllibus vestiméntis indútum? Ecce, qui in veste pretiósa sunt et delíciis, in dómibus regum sunt. Sed quid exístis vidére? Prophétam? Útique, dico vobis, et plus quam prophétam. Hic est, de quo scriptum est: ‘Ecce mitto ángelum meum ante fáciem tuam, qui praeparábit viam tuam ante te.’ Dico vobis: Maíor inter natos mulíerum Ioánne nemo est; qui autem minor est in regno Dei, maíor est illo. Et omnis pópulus áudiens et publicáni iustificavérunt Deum, baptizáti baptísmo Ioánnis; pharisǽi autem et legis périti consílium Dei sprevérunt in semetípsos, non baptizáti ab eo.</la><fr/></ligne></liturgia>
