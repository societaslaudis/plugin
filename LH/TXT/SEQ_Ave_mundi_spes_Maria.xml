<?xml version="1.0"?>
<liturgia> 
	<ligne id="0">
	<la>
	</la>
	</ligne>
	<ligne id="1">
	<la>
	</la>
	</ligne>
	<ligne id="2">
	<la>Ave mundi spes Maria, ave mitis, ave pia, ave plena gratia.
Ave virgo singularis, qu&#x107; per rubum designaris non passus incendia.
Ave rosa speciosa, ave Iesse virgula:
Cuius fructus nostri luctus relaxavit vincula.
Ave cuius viscera contra mortis foedera ediderunt filium.
Ave carens simili, mundo diu flebili reparasti gaudium.
Ave virginum lucerna, per quam fulsit lux superna his quos umbra tenuit.
Ave virgo de qua nasci, et de cuius lacte pasci res c&#x107;lorum voluit.
Ave gemma coeli luminarium.
Ave Sancti Spiritus sacrarium.
Oh, quam mirabilis, et quam laudabilis h&#x107;c est virginitas!
In qua per spiritum facta paraclitum fulsit foecunditas.
Oh, quam sancta, quam serena, quam benigna, quam amoena esse virgo creditur!
Per quam servitus finitur, posta coeli aperitur, et libertas redditur.
Oh, castitatis lilium, tuum precare filium, qui salus est humilium:
Ne nos pro nostro vitio, in flebili iudicio subiiciat supplicio.
Sed nos tua sancta prece mundans a peccati f&#x107;ce collocet in lucis domo.
Amen dicat omnis homo. 
	</la>
	</ligne>
	</liturgia>
