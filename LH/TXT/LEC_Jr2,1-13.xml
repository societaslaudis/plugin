<?xml version="1.0"?>
<liturgia> <ligne id="0">
<la>Ieremias (2,1-3.7-8.12-13) 
</la></ligne>
<ligne id="1">
<la>Factum est verbum D&#xF3;mini ad me dicens: &#x201C;V&#xE1;de et clama in &#xE1;uribus Ierus&#xE1;lem dicens: Haec dicit D&#xF3;minus: Record&#xE1;tus sum tui, carit&#xE1;tis adulesc&#xE9;ntiae tuae et am&#xF3;ris desponsati&#xF3;nis tuae, quando sec&#xFA;ta es me in des&#xE9;rto, in terra, quae non semin&#xE1;tur. Sanctus D&#xF3;mino Israel, prim&#xED;tiae frugum e&#xED;us; omnes, qui devor&#xE1;bant eum, delinqu&#xE9;bant; mala veni&#xE9;bant super eos, dicit D&#xF3;minus. Et ind&#xFA;xi vos in terram hort&#xF3;rum, ut comeder&#xE9;tis fructum e&#xED;us et &#xF3;ptima ill&#xED;us; et ingr&#xE9;ssi contamin&#xE1;stis terram meam et heredit&#xE1;tem meam posu&#xED;stis in abominati&#xF3;nem. Sacerd&#xF3;tes non dix&#xE9;runt: &#x201C;Ubi est D&#xF3;minus?&#x201D; Et tract&#xE1;ntes legem nesci&#xE9;runt me, et past&#xF3;res praevaric&#xE1;ti sunt in me, et proph&#xE9;tae prophetav&#xE9;runt in Baal et, quae nihil prosunt, sec&#xFA;ti sunt. Obstup&#xE9;scite, caeli, super hoc et inhorr&#xE9;scite supra modum, dicit D&#xF3;minus. Duo enim mala fecit p&#xF3;pulus meus: me dereliqu&#xE9;runt fontem aquae vivae, ut f&#xF3;derent sibi cist&#xE9;rnas, cist&#xE9;rnas dissip&#xE1;tas, quae cont&#xED;nere non valent aquas.</la></ligne>
</liturgia>
