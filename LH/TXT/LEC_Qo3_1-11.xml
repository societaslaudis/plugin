<?xml version="1.0"?>
<liturgia> <ligne id="0">
<la>Ecclesiastes (3,1-11) 
</la></ligne>
<ligne id="1">
<la>&#xD3;mnia tempus habent, et mom&#xE9;ntum suum cu&#xED;que neg&#xF3;tio sub caelo: tempus nasc&#xE9;ndi et tempus mori&#xE9;ndi, tempus plant&#xE1;ndi et tempus evell&#xE9;ndi quod plant&#xE1;tum est, tempus occid&#xE9;ndi et tempus san&#xE1;ndi, tempus destru&#xE9;ndi et tempus aedific&#xE1;ndi, tempus flendi et tempus rid&#xE9;ndi, tempus plang&#xE9;ndi et tempus salt&#xE1;ndi, tempus sparg&#xE9;ndi l&#xE1;pides et tempus eos collig&#xE9;ndi, tempus amplex&#xE1;ndi et tempus longe f&#xED;eri ab ampl&#xE9;xibus, tempus quaer&#xE9;ndi et tempus perd&#xE9;ndi, tempus custodi&#xE9;ndi et tempus abici&#xE9;ndi, tempus scind&#xE9;ndi et tempus consu&#xE9;ndi, tempus tac&#xE9;ndi et tempus loqu&#xE9;ndi, tempus dilecti&#xF3;nis et tempus &#xF3;dii, tempus belli et tempus pacis. Quid lucri habet, qui oper&#xE1;tur, de lab&#xF3;re suo? Vidi occupati&#xF3;nem, quam dedit Deus f&#xED;liis h&#xF3;minum, ut occupar&#xE9;ntur in ea. Cuncta fecit bona in t&#xE9;mpore suo; et mundum tr&#xE1;didit cordi e&#xF3;rum, et non inv&#xE9;niet homo opus, quod oper&#xE1;tus est Deus ab in&#xED;tio usque ad finem.</la></ligne>
</liturgia>
