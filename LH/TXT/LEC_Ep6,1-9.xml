<?xml version="1.0"?>
<liturgia> <ligne id="0">
<la>Ad Ephesios (6,1-9) 
</la></ligne>
<ligne id="1">
<la>F&#xED;lii, ob&#xF3;edite par&#xE9;ntibus vestris in D&#xF3;mino; hoc enim est i&#xFA;stum. Hon&#xF3;ra patrem tuum et matrem, quod est mand&#xE1;tum primum cum promissi&#xF3;ne, ut bene sit tibi, et sis long&#x1FD;vus super terram. Et, patres, nol&#xED;te ad irac&#xFA;ndiam provoc&#xE1;re f&#xED;lios vestros, sed educ&#xE1;te illos in discipl&#xED;na et correpti&#xF3;ne D&#xF3;mini. Servi, ob&#xF3;edite d&#xF3;minis carn&#xE1;libus cum tim&#xF3;re et trem&#xF3;re, in simplicit&#xE1;te cordis vestri, sicut Christo; non ad &#xF3;culum servi&#xE9;ntes, quasi hom&#xED;nibus plac&#xE9;ntes, sed ut servi Christi faci&#xE9;ntes volunt&#xE1;tem Dei ex &#xE1;nimo; cum bona volunt&#xE1;te servi&#xE9;ntes, sicut D&#xF3;mino et non hom&#xED;nibus, sci&#xE9;ntes qu&#xF3;niam unusqu&#xED;sque, si quid f&#xE9;cerit bonum, hoc perc&#xED;piet a D&#xF3;mino, sive servus sive liber. Et, d&#xF3;mini, e&#xE1;dem f&#xE1;cite illis, remitt&#xE9;ntes minas, sci&#xE9;ntes quia et ill&#xF3;rum et vester D&#xF3;minus est in caelis, et person&#xE1;rum acc&#xE9;ptio non est apud eum.</la></ligne>
</liturgia>
