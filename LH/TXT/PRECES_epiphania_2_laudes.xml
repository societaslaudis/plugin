<?xml version="1.0" encoding="UTF-8"?>
<liturgia><ligne id="0"><la>Christo, salutári Dei, quod vidérunt omnes fines terræ, laudes exsolvámus et lætánter acclamémus:</la><fr/></ligne><ligne id="1"><la>Glória tibi, Christe Dómine.</la><fr/></ligne><ligne id="2"><la>Redémptor ómnium, qui véniens murum separatiónis Iudæi et Gentílis destruxísti,</la><fr/></ligne><ligne id="3"><la>— discrímina, quæ humánam dignitátem dedéceant, fac ut deleántur in mundo.</la><fr/></ligne><ligne id="4"><la>Qui per incarnatiónem et nativitátem tuam inter nos præséntiam instaurásti,</la><fr/></ligne><ligne id="5"><la>— doce nos multímodam præséntiam tuam in Ecclésia et in homínibus agnóscere.</la><fr/></ligne><ligne id="6"><la>Qui Deum homínibus pleníssime revelásti,</la><fr/></ligne><ligne id="7"><la>— índica nobis quómodo verbo tuo íntegra fide consentiámus et ópere.</la><fr/></ligne><ligne id="8"><la>Emmánuel, qui ómnia mirabíliter reformásti,</la><fr/></ligne><ligne id="9"><la>— tríbue nobis, ut nova sint ómnia, corda, voces et ópera.</la><fr/></ligne></liturgia>
