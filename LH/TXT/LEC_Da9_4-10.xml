<?xml version="1.0"?>
<liturgia> <ligne id="0">
<la>Daniel (9,4b-10)
</la></ligne>
<ligne id="1">
<la>&#xD3;bsecro, D&#xF3;mine, Deus magne et terr&#xED;bilis, cust&#xF3;diens pactum et miseric&#xF3;rdiam dilig&#xE9;ntibus eum et custodi&#xE9;ntibus mand&#xE1;ta e&#xED;us; pecc&#xE1;vimus, in&#xED;que f&#xE9;cimus, &#xED;mpie &#xE9;gimus et rec&#xE9;ssimus et declin&#xE1;vimus a mand&#xE1;tis tuis ac iud&#xED;ciis tuis; non oboed&#xED;vimus servis tuis proph&#xE9;tis, qui loc&#xFA;ti sunt in n&#xF3;mine tuo r&#xE9;gibus nostris, princ&#xED;pibus nostris, p&#xE1;tribus nostris omn&#xED;que p&#xF3;pulo terrae. Tibi, D&#xF3;mine, iust&#xED;tia; nobis autem conf&#xFA;sio faci&#xE9;i, sicut est h&#xF3;die viro I&#xFA;dae et habitat&#xF3;ribus Ierus&#xE1;lem et omni Israel, his qui prope sunt et his qui procul in univ&#xE9;rsis terris, ad quas eiec&#xED;sti eos propter iniquit&#xE1;tes e&#xF3;rum, in quibus peccav&#xE9;runt in te.&#xA0;D&#xF3;mine, nobis conf&#xFA;sio faci&#xE9;i, r&#xE9;gibus nostris, princ&#xED;pibus nostris et p&#xE1;tribus nostris, quia pecc&#xE1;vimus tibi;&#xA0;D&#xF3;mino autem, Deo nostro, miseric&#xF3;rdia et propiti&#xE1;tio, quia rec&#xE9;ssimus a te. Et non aud&#xED;vimus vocem D&#xF3;mini Dei nostri, ut ambular&#xE9;mus in lege e&#xED;us, quam p&#xF3;suit nobis per servos suos proph&#xE9;tas.</la></ligne>
</liturgia>
