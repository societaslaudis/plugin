<?xml version="1.0" encoding="UTF-8"?>
<liturgia><ligne id="0"><la>Psalmus 43</la><fr/></ligne><ligne id="1"><la>Populi calamitates</la><fr/></ligne><ligne id="2"><la>In his ominibus supervincimus per eum, qui dilexit nos (Rom 8,37)</la><fr/></ligne><ligne id="3"><la/><fr/></ligne><ligne id="4"><la>Deus, áuribus nostris audívimus; † patres nostri annuntiavérunt nobis * opus, quod operátus es in diébus eórum, in diébus antíquis.</la><fr/></ligne><ligne id="5"><la>Tu manu tua gentes depulísti et plantásti illos, * afflixísti pópulos et dilatásti eos.</la><fr/></ligne><ligne id="6"><la>Nec enim in gládio suo possedérunt terram, * et bráchium eórum non salvávit eos;</la><fr/></ligne><ligne id="7"><la>sed déxtera tua et bráchium tuum et illuminátio vultus tui, * quóniam complacuísti in eis.</la><fr/></ligne><ligne id="8"><la>Tu es rex meus et Deus meus, * qui mandas salútes Iácob.</la><fr/></ligne><ligne id="9"><la>In te inimícos nostros proiécimus, * et in nómine tuo conculcávimus insurgéntes in nos. Non enim in arcu meo sperábo, * et gládius meus non salvábit me.</la><fr/></ligne><ligne id="10"><la>Tu autem salvásti nos de affligéntibus nos * et odiéntes nos confudísti.</la><fr/></ligne><ligne id="11"><la>In Deo gloriábimur tota die * et in nómine tuo confitébimur in sǽculum.</la><fr/></ligne><ligne id="12"><la>Nunc autem reppulísti et confudísti nos * et non egrediéris, Deus, cum virtútibus nostris.</la><fr/></ligne><ligne id="13"><la>Convertísti nos retrórsum coram inimícis nostris; * et, qui odérunt nos, diripuérunt sibi.</la><fr/></ligne><ligne id="14"><la>Dedísti nos tamquam oves ad vescéndum * et in géntibus dispersísti nos.</la><fr/></ligne><ligne id="15"><la>Vendidísti pópulum tuum sine lucro * nec dítior factus es in commutatióne eórum. Posuísti nos oppróbrium vicínis nostris, * subsannatiónem et derísum his, qui sunt in circúitu nostro.</la><fr/></ligne><ligne id="16"><la>Posuísti nos similitúdinem in géntibus, * commotiónem cápitis in pópulis.</la><fr/></ligne><ligne id="17"><la>Tota die verecúndia mea contra me est, * et confúsio faciéi meae coopéruit me</la><fr/></ligne><ligne id="18"><la>a voce exprobrántis et obloquéntis, * a fácie inimíci et ultóris.</la><fr/></ligne><ligne id="19"><la>Haec ómnia venérunt super nos, † nec oblíti sumus te * et iníque non égimus in testaméntum tuum.</la><fr/></ligne><ligne id="20"><la>Et non recéssit retro cor nostrum, * nec declinavérunt gressus nostri a via tua;</la><fr/></ligne><ligne id="21"><la>sed humiliásti nos in loco vúlpium * et operuísti nos umbra mortis.</la><fr/></ligne><ligne id="22"><la>Si oblíti fuérimus nomen Dei nostri * et si expandérimus manus nostras ad deum aliénum, nonne Deus requíret ista? * Ipse enim novit abscóndita cordis.</la><fr/></ligne><ligne id="23"><la>Quóniam propter te mortificámur tota die, * aestimáti sumus sicut oves occisiónis. Evígila, quare obdórmis, Dómine? * Exsúrge et ne repéllas in finem.</la><fr/></ligne><ligne id="24"><la>Quare fáciem tuam avértis, * oblivísceris inópiae nostrae et tribulatiónis nostrae? Quóniam humiliáta est in púlvere ánima nostra, * conglutinátus est in terra venter noster.</la><fr/></ligne><ligne id="25"><la>Exsúrge, Dómine, adiúva nos * et rédime nos propter misericórdiam tuam.</la><fr/></ligne></liturgia>
