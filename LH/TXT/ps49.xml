<?xml version="1.0" encoding="UTF-8"?>
<liturgia><ligne id="0"><la>Psalmus 49</la><fr/></ligne><ligne id="1"><la>Vera in Dominum pietas</la><fr/></ligne><ligne id="2"><la>Non veni solvere legem, sed adimplere (cf.Mt 5,17).</la><fr/></ligne><ligne id="3"><la/><fr/></ligne><ligne id="4"><la>Deus deórum, Dóminus, locútus est * et vocávit terram a solis ortu usque ad occásum.</la><fr/></ligne><ligne id="5"><la>Ex Sion speciósa decóre Deus illúxit, * Deus noster véniet et non silébit:</la><fr/></ligne><ligne id="6"><la>ignis consúmens est in conspéctu eíus * et in circúitu eíus tempéstas válida.</la><fr/></ligne><ligne id="7"><la>Advocábit caelum desúrsum * et terram discérnere pópulum suum:</la><fr/></ligne><ligne id="8"><la>“Congregáte mihi sanctos meos, * qui disposuérunt testaméntum meum in sacrifício.”</la><fr/></ligne><ligne id="9"><la>Et annuntiábunt caeli iustítiam eíus, * quóniam Deus iúdex est.</la><fr/></ligne><ligne id="10"><la>“Audi, pópulus meus, et loquar, † Israel, et testificábor advérsum te: * Deus, Deus tuus, ego sum.</la><fr/></ligne><ligne id="11"><la>Non in sacrifíciis tuis árguam te; * holocáusta enim tua in conspéctu meo sunt semper.</la><fr/></ligne><ligne id="12"><la>Non accípiam de domo tua vítulos * neque de grégibus tuis hircos.</la><fr/></ligne><ligne id="13"><la>Quóniam meae sunt omnes ferae silvárum, * iumentórum mille in móntibus.</la><fr/></ligne><ligne id="14"><la>Cognóvi ómnia volatília caeli; * et, quod movétur in agro, meum est.</la><fr/></ligne><ligne id="15"><la>Si esuríero non dicam tibi; * meus est enim orbis terrae et plenitúdo eíus.</la><fr/></ligne><ligne id="16"><la>Numquid manducábo carnes taurórum * aut sánguinem hircórum potábo?</la><fr/></ligne><ligne id="17"><la>Ímmola Deo sacrifícium laudis * et redde Altíssimo vota tua;</la><fr/></ligne><ligne id="18"><la>et ínvoca me in die tribulatiónis: * éruam te, et honorificábis me.”</la><fr/></ligne><ligne id="19"><la>Peccatóri autem dixit Deus: † “quáre tu enárras praecépta mea * et assúmis testaméntum meum in os tuum?</la><fr/></ligne><ligne id="20"><la>Tu vero odísti disciplínam * et proiecísti sermónes meos retrórsum.</la><fr/></ligne><ligne id="21"><la>Si vidébas furem, currébas cum eo; * et cum adúlteris erat pórtio tua.</la><fr/></ligne><ligne id="22"><la>Os tuum dimittébas ad malítiam, * et lingua tua concinnábat dolos.</la><fr/></ligne><ligne id="23"><la>Sedens advérsus fratrem tuum loquebáris * et advérsus fílium matris tuae proferébas oppróbrium.</la><fr/></ligne><ligne id="24"><la>Haec fecísti, et tácui. † Existimásti quod eram tui símilis. * Árguam te et státuam illa contra fáciem tuam.</la><fr/></ligne><ligne id="25"><la>Intellégite haec, qui obliviscímini Deum, * ne quando rápiam, et non sit qui erípiat. Qui immolábit sacrifícium laudis, honorificábit me; † et, qui immaculátus est in via, * osténdam illi salutáre Dei.”</la><fr/></ligne></liturgia>
