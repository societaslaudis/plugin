<?xml version="1.0" encoding="UTF-8"?>
<liturgia><ligne id="0"><la>Luc (9,1-6)</la><fr/></ligne><ligne id="1"><la>In illo tempore: Convocátis autem Duódecim, dedit illis virtútem et potestátem super ómnia daemónia, et ut languóres curárent, et misit illos praedicáre regnum Dei et sanáre infírmos; et ait ad illos: “Nihil tuléritis in via, neque virgam neque peram neque panem neque pecúniam, neque duas túnicas habeátis. Et in quamcúmque domum intravéritis, ibi manéte et inde exíte. Et quicúmque non recéperint vos, exeúntes de civitáte illa púlverem pedum vestrórum excútite in testimónium supra illos.” Egréssi autem circumíbant per castélla evangelizántes et curántes ubíque.</la><fr/></ligne></liturgia>
