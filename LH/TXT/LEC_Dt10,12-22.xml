<?xml version="1.0"?>
<liturgia> <ligne id="0">
<la>Deuteronomium (10,12-22)
</la></ligne>
<ligne id="1">
<la>Locutus est Moyses populo dicens: Et nunc, Israel, quid D&#xF3;minus Deus tuus petit a te, nisi ut t&#xED;meas D&#xF3;minum Deum tuum et &#xE1;mbules in viis e&#xED;us et d&#xED;ligas eum ac s&#xE9;rvias D&#xF3;mino Deo tuo in toto corde tuo et in tota &#xE1;nima tua custodi&#xE1;sque mand&#xE1;ta D&#xF3;mini et praec&#xE9;pta e&#xED;us, quae ego h&#xF3;die praec&#xED;pio, ut bene sit tibi?&#xA0;En D&#xF3;mini Dei tui caelum est et caelum caeli, terra et &#xF3;mnia, quae in ea sunt; et tamen p&#xE1;tribus tuis conglutin&#xE1;tus est D&#xF3;minus et am&#xE1;vit eos eleg&#xED;tque semen e&#xF3;rum post eos, id est vos, de cunctis g&#xE9;ntibus, sicut h&#xF3;die comprob&#xE1;tur. Circumc&#xED;dite &#xED;gitur praep&#xFA;tium cordis vestri et cerv&#xED;cem vestram, ne indur&#xE9;tis &#xE1;mplius, quia D&#xF3;minus Deus vester ipse est Deus de&#xF3;rum et D&#xF3;minus domin&#xE1;ntium, Deus magnus, potens et terr&#xED;bilis, qui pers&#xF3;nam non &#xE1;ccipit nec m&#xFA;nera,&#xA0;facit iud&#xED;cium pup&#xED;llo et v&#xED;duae, amat peregr&#xED;num et dat ei victum atque vest&#xED;tum. Et vos ergo, am&#xE1;te peregr&#xED;nos, quia et ipsi fu&#xED;stis &#xE1;dvenae in terra Aeg&#xFD;pti. D&#xF3;minum Deum tuum tim&#xE9;bis et ei s&#xE9;rvies, ipsi adhaer&#xE9;bis iurab&#xED;sque in n&#xF3;mine ill&#xED;us.&#xA0;Ipse est laus tua et Deus tuus, qui fecit tibi haec magn&#xE1;lia et terrib&#xED;lia, quae vid&#xE9;runt &#xF3;culi tui. In septuag&#xED;nta anim&#xE1;bus descend&#xE9;runt patres tui in Aeg&#xFD;ptum; et ecce nunc multiplic&#xE1;vit te D&#xF3;minus Deus tuus sicut astra caeli.</la></ligne>
</liturgia>
