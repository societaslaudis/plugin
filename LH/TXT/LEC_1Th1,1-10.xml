<?xml version="1.0"?>
<liturgia> <ligne id="0">
<la>Ad Thessalonicenses I (1,1-5.8b-10)
</la></ligne>
<ligne id="1">
<la>Paulus et Silv&#xE1;nus et Tim&#xF3;theus eccl&#xE9;siae Thessalonic&#xE9;nsium in Deo Patre et D&#xF3;mino I&#xE9;su Christo: gr&#xE1;tia vobis et pax. Gr&#xE1;tias &#xE1;gimus Deo semper pro &#xF3;mnibus vobis, mem&#xF3;riam faci&#xE9;ntes in orati&#xF3;nibus nostris, sine intermissi&#xF3;ne;&#xA0;m&#xE9;mores &#xF3;peris f&#xED;dei vestrae et lab&#xF3;ris carit&#xE1;tis et sustin&#xE9;ntiae spei D&#xF3;mini nostri I&#xE9;su Christi ante Deum et Patrem nostrum; sci&#xE9;ntes, fratres, dil&#xE9;cti a Deo, electi&#xF3;nem vestram,&#xA0;quia evang&#xE9;lium nostrum non fuit ad vos in serm&#xF3;ne tantum sed et in virt&#xFA;te et in Sp&#xED;ritu Sancto et in plenit&#xFA;dine multa, sicut scitis quales fu&#xE9;rimus vobis propter vos. Sed in omni loco fides vestra, quae est ad Deum, prof&#xE9;cta est, ita ut non sit nobis nec&#xE9;sse quidquam loqui; ipsi enim de nobis ann&#xFA;ntiant qualem intr&#xF3;itum habu&#xE9;rimus ad vos, et qu&#xF3;modo conv&#xE9;rsi estis ad Deum a simul&#xE1;cris, serv&#xED;re Deo vivo et vero&#xA0;et exspect&#xE1;re F&#xED;lium e&#xED;us de caelis, quem suscit&#xE1;vit ex m&#xF3;rtuis, I&#xE9;sum, qui &#xE9;ripit nos ab ira vent&#xFA;ra.</la></ligne>
</liturgia>
