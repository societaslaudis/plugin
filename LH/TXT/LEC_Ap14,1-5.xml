<?xml version="1.0"?>
<liturgia> <ligne id="0">
<la>Apocalypsis (14,1-3.4b-5) 
</la></ligne>
<ligne id="1">
<la>Ego, Ioannes, vidi: et ecce Agnus stans supra montem Sion, et cum illo centum quadrag&#xED;nta qu&#xE1;ttuor m&#xED;lia, hab&#xE9;ntes nomen e&#xED;us et nomen Patris e&#xED;us scriptum in fr&#xF3;ntibus suis. Et aud&#xED;vi vocem de caelo tamquam vocem aqu&#xE1;rum mult&#xE1;rum et tamquam vocem ton&#xED;trui magni; et vox, quam aud&#xED;vi, sicut citharoed&#xF3;rum cithariz&#xE1;ntium in c&#xED;tharis suis. Et cantant quasi c&#xE1;nticum novum ante thronum et ante qu&#xE1;ttuor anim&#xE1;lia et seni&#xF3;res. Et nemo p&#xF3;terat d&#xED;scere c&#xE1;nticum, nisi illa centum quadrag&#xED;nta qu&#xE1;ttuor m&#xED;lia, qui empti sunt de terra. Hi qui sequ&#xFA;ntur Agnum, quoc&#xFA;mque ab&#xED;erit. Hi empti sunt ex hom&#xED;nibus prim&#xED;tiae Deo et Agno; et in ore ips&#xF3;rum non est inv&#xE9;ntum mend&#xE1;cium: sine m&#xE1;cula sunt.</la></ligne>
</liturgia>
