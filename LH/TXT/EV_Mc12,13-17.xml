<?xml version="1.0" encoding="UTF-8"?>
<liturgia><ligne id="0"><la>Marcus (12,13-17)</la><fr/></ligne><ligne id="1"><la>In illo tempore: mittunt ad eum quosdam ex pharisǽis et herodiánis, ut eum cáperent in verbo. Qui veniéntes dicunt ei: “Magíster, scimus quia verax es et non curas quemquam; nec enim vides in fáciem hóminum, sed in veritáte viam Dei doces. Licet dare tribútum Cǽsari an non? Dábimus an non dábimus?” Qui sciens versútiam eórum ait illis: “Quid me tentátis? Afférte mihi denárium, ut vídeam.” At illi attulérunt. Et ait illis: “Cuíus est imágo haec et inscríptio?” Illi autem dixérunt ei: “Caesáris.” Iésus autem dixit illis: “Quae sunt Cǽsaris, réddite Cǽsari et, quae sunt Dei, Deo.” Et mirabántur super eo.</la><fr/></ligne></liturgia>
