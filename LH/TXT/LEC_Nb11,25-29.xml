<?xml version="1.0" encoding="UTF-8"?>
<liturgia><ligne id="0"><la>Numeri (11,25-29)
</la><fr/></ligne><ligne id="1"><la>In diebus illis: Descendít Dóminus per nubem et locútus est ad eum áuferens de spíritu, qui erat in Móyse, et dans septuagínta viris sénibus. Cumque requievísset in eis spíritus, prophetavérunt nec ultra fecérunt. Remánserant autem in castris duo viri, quorum unus vocabátur Eldad et alter Medad, super quos requiévit spíritus; nam et ipsi descrípti fúerant et non exíerant ad tabernáculum. Cumque prophetárent in castris, cucúrrit puer et nuntiávit Móysi dicens: “Eldad et Medad prophétant in castris.” Statim Iósue fílius Nun miníster Móysi et eléctus eíus a iuventúte sua ait: “Dómine mi Móyses, próhibe eos!” At ille: “Quid, inquit, aemuláris pro me? Quis tríbuat, ut omnis pópulus prophétet, et det eis Dóminus spíritum suum?”</la><fr/></ligne></liturgia>
