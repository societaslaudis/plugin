<?xml version="1.0" encoding="UTF-8"?>
<liturgia><ligne id="0"><la>Matthaeus (2,13-15.19-23)</la><fr/></ligne><ligne id="1"><la>Cum recessíssent, ecce ángelus Dómini appáret in somnis Ióseph dicens: “Súrge et áccipe púerum et matrem eíus et fuge in Aegýptum et esto ibi, usque dum dicam tibi; futúrum est enim ut Heródes quaerat púerum ad perdéndum eum.” Qui consúrgens accépit púerum et matrem eíus nocte et recéssit in Aegýptum et erat ibi usque ad óbitum Heródis, ut adimplerétur, quod dictum est a Dómino per prophétam dicéntem: “Ex Aegýpto vocávi fílium meum.” Defúncto autem Heróde, ecce appáret ángelus Dómini in somnis Ióseph in Aegýpto dicens: “Súrge et áccipe púerum et matrem eíus et vade in terram Israel; defúncti sunt enim, qui quaerébant ánimam púeri.” Qui surgens accépit púerum et matrem eíus et venit in terram Israel. Áudiens autem quia Archeláus regnáret in Iudǽa pro Heróde patre suo, tímuit illuc ire; et admónitus in somnis, secéssit in partes Galilǽae et véniens habitávit in civitáte, quae vocátur Názareth, ut adimplerétur, quod dictum est per Prophétas: “Nazarǽus vocábitur.”</la><fr/></ligne></liturgia>
