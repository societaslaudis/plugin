<?xml version="1.0"?>
<liturgia> <ligne id="0">
<la>Genesis (15,1-6;21,1-3)
</la></ligne>
<ligne id="1">
<la>In diebus illis: Factus est sermo D&#xF3;mini ad Abram per visi&#xF3;nem dicens: &#x201C;Noli tim&#xE9;re, Abram! Ego prot&#xE9;ctor tuus sum, et merces tua magna erit nimis.&#x201D;&#xA0;Dix&#xED;tque Abram: &#x201C;D&#xF3;mine Deus, quid dabis mihi? Ego vadam absque l&#xED;beris, et heres domus meae erit Damasc&#xE9;nus Eli&#xE9;zer.&#x201D; Addid&#xED;tque Abram: &#x201C;En mihi non ded&#xED;sti semen, et ecce vern&#xE1;culus meus heres meus erit.&#x201D;&#xA0;Sed ecce sermo D&#xF3;mini factus est ad eum: &#x201C;Non erit hic heres tuus, sed qui egredi&#xE9;tur de visc&#xE9;ribus tuis, ipsum hab&#xE9;bis her&#xE9;dem.&#x201D;&#xA0;Edux&#xED;tque eum foras et ait illi: &#x201C;S&#xFA;spice caelum et n&#xFA;mera stellas, si potes.&#x201D; Et dixit ei: &#x201C;Sic erit semen tuum.&#x201D;&#xA0;Cr&#xE9;didit D&#xF3;mino, et reput&#xE1;tum est ei ad iust&#xED;tiam. Visit&#xE1;vit autem D&#xF3;minus Saram, sicut prom&#xED;serat, et impl&#xE9;vit Sarae, quae loc&#xFA;tus est;&#xA0;concep&#xED;tque et p&#xE9;perit &#xC1;brahae f&#xED;lium in senect&#xFA;te e&#xED;us t&#xE9;mpore, quo praed&#xED;xerat ei Deus.&#xA0;Vocav&#xED;tque &#xC1;braham nomen f&#xED;lii sui, quem g&#xE9;nuit ei Sara, &#xCD;saac.</la></ligne>
</liturgia>
