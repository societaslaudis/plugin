<?xml version="1.0" encoding="UTF-8"?>
<liturgia><ligne id="0"><la>Misericórdiam Christi celebrémus, qui venit ut creatúra liberarétur a servitúte corruptiónis in libertátem filiórum Dei. Hac divína freti pietáte, rogémus:</la><fr/></ligne><ligne id="1"><la>Per nativitátem tuam, líbera nos a malo.</la><fr/></ligne><ligne id="2"><la>Dómine, qui, ab ætérno exsístens, novam vitam ingréssus es,</la><fr/></ligne><ligne id="3"><la>— rénova nos semper per mystérium natális tui.</la><fr/></ligne><ligne id="4"><la>Qui divinitátem non amíttens, humanitátem mirabíliter assumpsísti,</la><fr/></ligne><ligne id="5"><la>— præsta, ut vita nostra ad pleniórem divinitátis tuæ participatiónem nitátur.</la><fr/></ligne><ligne id="6"><la>Qui véniens, lumen géntium et magíster sanctitátis factus es,</la><fr/></ligne><ligne id="7"><la>— præsta, ut sermo tuus sit lucérna pédibus nostris.</la><fr/></ligne><ligne id="8"><la>Verbum Dei, quod in sinu Maríæ Vírginis caro factum es et in hunc mundum venísti,</la><fr/></ligne><ligne id="9"><la>— in córdibus nostris per fidem semper inhabitáre dignéris.</la><fr/></ligne></liturgia>
