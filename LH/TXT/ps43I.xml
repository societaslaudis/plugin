<?xml version="1.0" encoding="UTF-8"?>
<liturgia><ligne id="0"><la>Psalmus 43 (44)</la><fr/></ligne><ligne id="1"><la>Populi calamitates</la><fr/></ligne><ligne id="2"><la>In his omnibus superamus propter eum, qui dilexit nos (Rom 8, 37).</la><fr/></ligne><ligne id="3"><la>I</la><fr/></ligne><ligne id="4"><la>Deus, áuribus nostris audívimus; patres nostri annuntiavérunt nobis * opus, quod operátus es in diébus eórum, in diébus antíquis.</la><fr/></ligne><ligne id="5"><la>Tu manu tua gentes depulísti et plantásti illos, * afflixísti pópulos et dilatásti eos.</la><fr/></ligne><ligne id="6"><la>Nec enim in gládio suo possedérunt terram, *</la><fr/></ligne><ligne id="7"><la>et bráchium eórum non salvávit eos;</la><fr/></ligne><ligne id="8"><la>sed déxtera tua et bráchium tuum et illuminátio vultus tui, * quóniam complacuísti in eis.</la><fr/></ligne><ligne id="9"><la>Tu es rex meus et Deus meus, * qui mandas salútes Iacob.</la><fr/></ligne><ligne id="10"><la>In te inimícos nostros proiécimus * et in nómine tuo conculcávimus insurgéntes in nos.</la><fr/></ligne><ligne id="11"><la>Non enim in arcu meo sperábo, * et gládius meus non salvábit me.</la><fr/></ligne><ligne id="12"><la>Tu autem salvásti nos de affligéntibus nos *</la><fr/></ligne><ligne id="13"><la>et odiéntes nos confudísti.</la><fr/></ligne><ligne id="14"><la>In Deo gloriábimur tota die * et in nómine tuo confitébimur in sæculum.</la><fr/></ligne></liturgia>
