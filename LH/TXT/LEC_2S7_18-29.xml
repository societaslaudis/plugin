<?xml version="1.0"?>
<liturgia> <ligne id="0">
<la>Regum II (7,17b-19,24-29)
</la></ligne>
<ligne id="1">
<la> Postquam loc&#xFA;tus est Nathan ad David, ingr&#xE9;ssus est autem rex David et sedit coram D&#xF3;mino et dixit: &#x201C;Quis ego sum, D&#xF3;mine Deus, et quae domus mea, quia addux&#xED;sti me huc&#xFA;sque? Sed et hoc parum visum est in consp&#xE9;ctu tuo, D&#xF3;mine Deus, et loc&#xFA;tus es &#xE9;tiam de domo servi tui in long&#xED;nquum, et ista est lex h&#xF3;minis, D&#xF3;mine Deus! Et firm&#xE1;sti tibi p&#xF3;pulum tuum Israel in p&#xF3;pulum sempit&#xE9;rnum; et tu, D&#xF3;mine, factus es eis in Deum. Nunc ergo, D&#xF3;mine Deus, verbum, quod loc&#xFA;tus es super servum tuum et super domum e&#xED;us, conf&#xED;rma in sempit&#xE9;rnum et fac, sicut loc&#xFA;tus es!&#xA0;Et magnific&#xE9;tur nomen tuum usque in sempit&#xE9;rnum, atque dic&#xE1;tur: &#x201C;D&#xF3;minus exerc&#xED;tuum est Deus super Israel.&#x201D; Et domus servi tui David erit stabil&#xED;ta coram te, quia tu, D&#xF3;mine exerc&#xED;tuum, Deus Israel, revel&#xE1;sti aurem servi tui dicens: &#x201C;D&#xF3;mum aedific&#xE1;bo tibi.&#x201D; Propt&#xE9;rea inv&#xE9;nit servus tuus cor suum, ut or&#xE1;ret te orati&#xF3;ne hac. Nunc ergo, D&#xF3;mine Deus, tu es Deus, et verba tua erunt vera; cum ergo loc&#xFA;tus sis ad servum tuum bona haec, dign&#xE1;re &#xED;gitur bened&#xED;cere d&#xF3;mui servi tui, ut sit in sempit&#xE9;rnum coram te, quia tu, D&#xF3;mine Deus, loc&#xFA;tus es, et benedicti&#xF3;ne tua benedic&#xE9;tur domus servi tui in sempit&#xE9;rnum.&#x201D;</la></ligne>
</liturgia>
