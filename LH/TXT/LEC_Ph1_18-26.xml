<?xml version="1.0"?>
<liturgia> <ligne id="0">
<la>Ad Philippenses (1,18b-26) 
</la></ligne>
<ligne id="1">
<la>Fratres: Dum omni modo, sive sub obt&#xE9;ntu sive in verit&#xE1;te, Christus annunti&#xE9;tur, et in hoc g&#xE1;udeo; sed et gaud&#xE9;bo, scio enim quia hoc mihi prov&#xE9;niet in sal&#xFA;tem per vestram orati&#xF3;nem et subministrati&#xF3;nem Sp&#xED;ritus I&#xE9;su Christi, sec&#xFA;ndum exspectati&#xF3;nem et spem meam quia in nullo conf&#xFA;ndar, sed in omni fid&#xFA;cia, sicut semper et nunc, magnific&#xE1;bitur Christus in c&#xF3;rpore meo, sive per vitam sive per mortem. Mihi enim v&#xED;vere Christus est et mori lucrum. Quod si v&#xED;vere in carne, hic mihi fructus &#xF3;peris est, et quid &#xE9;ligam ign&#xF3;ro. Co&#xE1;rtor autem ex his du&#xF3;bus: desid&#xE9;rium habens diss&#xF3;lvi et cum Christo esse, multo magis m&#xE9;lius; perman&#xE9;re autem in carne, magis necess&#xE1;rium est propter vos. Et hoc conf&#xED;dens, scio quia man&#xE9;bo et perman&#xE9;bo &#xF3;mnibus vobis ad prof&#xE9;ctum vestrum et g&#xE1;udium f&#xED;dei, ut glori&#xE1;tio vestra ab&#xFA;ndet in Christo I&#xE9;su in me, per meum adv&#xE9;ntum &#xED;terum ad vos.</la></ligne>
</liturgia>
