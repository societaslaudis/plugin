<?xml version="1.0" encoding="UTF-8"?>
<liturgia><ligne id="0"><la>Implorémus Patrem, fontem omnis sanctitátis, ut, per sanctórum exémpla et intercessiónem, ad vitam sanctam nos perdúcat, et dicámus:</la><fr/></ligne><ligne id="1"><la>Sancti simus, quia tu sanctus es.</la><fr/></ligne><ligne id="2"><la>Pater sancte, qui voluísti ut fílii tui nominémur et simus,</la><fr/></ligne><ligne id="3"><la>—fac ut te per orbem terrárum sancta confiteátur Ecclésia.</la><fr/></ligne><ligne id="4"><la>Pater sancte, qui voluísti ut ambulémus digne tibi per ómnia placéntes,</la><fr/></ligne><ligne id="5"><la>—da, ut in ópere bono fructificémus.</la><fr/></ligne><ligne id="6"><la>Pater sancte, qui nos tibi reconciliásti per Christum,</la><fr/></ligne><ligne id="7"><la>—serva nos in nómine tuo, ut omnes unum simus.</la><fr/></ligne><ligne id="8"><la>Pater sancte, qui nos ad cæléste vocásti convívium,</la><fr/></ligne><ligne id="9"><la>—per panem, qui de cælo descéndit, præsta nobis, ut caritátem pleniórem cónsequi valeámus.</la><fr/></ligne><ligne id="10"><la>Pater sancte, ómnibus peccatóribus dimítte delícta,</la><fr/></ligne><ligne id="11"><la>—et súscipe defúnctos ad lumen vultus tui.</la><fr/></ligne></liturgia>
