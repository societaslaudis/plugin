<?xml version="1.0"?>
<liturgia> <ligne id="0">
<la>Ad Thimotheum II (4,1-8) 
</la></ligne>
<ligne id="1">
<la>Carissime: Test&#xED;ficor coram Deo et Christo I&#xE9;su, qui iudicat&#xFA;rus est vivos ac m&#xF3;rtuos, per adv&#xE9;ntum ips&#xED;us et regnum e&#xED;us: pr&#x1FD;dica verbum, insta opport&#xFA;ne, import&#xFA;ne, &#xE1;rgue, &#xED;ncrepa, &#xF3;bsecra in omni longanimit&#xE1;te et doctr&#xED;na. Erit enim tempus, cum sanam doctr&#xED;nam non sustin&#xE9;bunt, sed ad sua desid&#xE9;ria coacerv&#xE1;bunt sibi mag&#xED;stros pruri&#xE9;ntes &#xE1;uribus, et a verit&#xE1;te quidem aud&#xED;tum av&#xE9;rtent, ad f&#xE1;bulas autem convert&#xE9;ntur. Tu vero v&#xED;gila in &#xF3;mnibus, lab&#xF3;ra, opus fac evangel&#xED;stae, minist&#xE9;rium tuum imple. Ego enim iam del&#xED;bor, et tempus meae resoluti&#xF3;nis instat. Bonum cert&#xE1;men cert&#xE1;vi, cursum consumm&#xE1;vi, fidem serv&#xE1;vi; in r&#xE9;liquo rep&#xF3;sita est mihi iust&#xED;tiae cor&#xF3;na, quam reddet mihi D&#xF3;minus in illa die, i&#xFA;stus i&#xFA;dex, non solum autem mihi sed et &#xF3;mnibus, qui d&#xED;ligunt adv&#xE9;ntum e&#xED;us.</la></ligne>
</liturgia>
