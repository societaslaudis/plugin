<?xml version="1.0"?>
<liturgia> <ligne id="0">
<la>Genesis (8,6-13.20-22)
</la></ligne>
<ligne id="1">
<la>Cumque trans&#xED;ssent quadrag&#xED;nta dies, ap&#xE9;riens Noe fen&#xE9;stram arcae, quam f&#xE9;cerat, dim&#xED;sit corvum; qui egredieb&#xE1;tur &#xE9;xiens et r&#xE9;diens, donec siccar&#xE9;ntur aquae super terram. Em&#xED;sit quoque col&#xFA;mbam a se, ut vid&#xE9;ret si iam cess&#xE1;ssent aquae super f&#xE1;ciem terrae. Quae, cum non inven&#xED;sset, ubi requi&#xE9;sceret pes e&#xED;us, rev&#xE9;rsa est ad eum in arcam; aquae enim erant super univ&#xE9;rsam terram. Extend&#xED;tque manum et appreh&#xE9;nsam &#xED;ntulit in arcam.&#xA0;Exspect&#xE1;tis autem ultra septem di&#xE9;bus &#xE1;liis, rursum dim&#xED;sit col&#xFA;mbam ex arca. At illa venit ad eum ad v&#xE9;speram portans ramum ol&#xED;vae vir&#xE9;ntibus f&#xF3;liis in ore suo. Intell&#xE9;xit ergo Noe quod cess&#xE1;ssent aquae super terram.&#xA0;Exspectav&#xED;tque nihil&#xF3;minus septem &#xE1;lios dies; et em&#xED;sit col&#xFA;mbam, quae non est rev&#xE9;rsa ultra ad eum. &#xCD;gitur sescent&#xE9;simo primo anno, primo mense, prima die mensis, sicc&#xE1;tae sunt aquae super terram; et ap&#xE9;riens Noe tectum arcae, et ecce asp&#xE9;xit vid&#xED;tque quod exsicc&#xE1;ta erat superf&#xED;cies terrae. Aedific&#xE1;vit autem Noe alt&#xE1;re D&#xF3;mino; et tollens de cunctis pec&#xF3;ribus mundis et vol&#xFA;cribus mundis &#xF3;btulit holoc&#xE1;usta super alt&#xE1;re. Odorat&#xFA;sque est D&#xF3;minus od&#xF3;rem suavit&#xE1;tis et loc&#xFA;tus est D&#xF3;minus ad cor suum: &#x201C;Nequ&#xE1;quam ultra mal&#xE9;dicam terrae propter h&#xF3;mines, quia cogit&#xE1;tio hum&#xE1;ni cordis in malum prona est ab adulesc&#xE9;ntia sua. Non &#xED;gitur ultra perc&#xFA;tiam omnem &#xE1;nimam viv&#xE9;ntem, sicut feci. Cunctis di&#xE9;bus terrae, sem&#xE9;ntis et messis, frigus et aestus, aestas et hiems, dies et nox non requi&#xE9;scent.&#x201D;</la></ligne>
</liturgia>
