<?xml version="1.0"?>
<liturgia> <ligne id="0">
<la>Ad Colossenses (1.12-20)
</la></ligne>
<ligne id="1">
<la>Fratres: Gr&#xE1;tias ag&#xE9;ntes Patri, qui id&#xF3;neos vos fecit in partem sortis sanct&#xF3;rum in l&#xFA;mine; qui er&#xED;puit nos de potest&#xE1;te tenebr&#xE1;rum et tr&#xE1;nstulit in regnum F&#xED;lii dilecti&#xF3;nis suae, in quo hab&#xE9;mus redempti&#xF3;nem, remissi&#xF3;nem peccat&#xF3;rum; 15&#xA0;qui est im&#xE1;go Dei invis&#xED;bilis, primog&#xE9;nitus omnis creat&#xFA;rae,&#xA0;quia in ipso c&#xF3;ndita sunt univ&#xE9;rsa in caelis et in terra, visib&#xED;lia et invisib&#xED;lia, sive throni sive dominati&#xF3;nes sive princip&#xE1;tus sive potest&#xE1;tes. &#xD3;mnia per ipsum et in ipsum cre&#xE1;ta sunt,&#xA0;et ipse est ante &#xF3;mnia, et &#xF3;mnia in ipso constant. Et ipse est caput c&#xF3;rporis eccl&#xE9;siae; qui est princ&#xED;pium, primog&#xE9;nitus ex m&#xF3;rtuis, ut sit in &#xF3;mnibus ipse prim&#xE1;tum tenens,&#xA0;quia in ipso compl&#xE1;cuit omnem plenit&#xFA;dinem habit&#xE1;re&#xA0;et per eum reconcili&#xE1;re &#xF3;mnia in ipsum, pac&#xED;ficans per s&#xE1;nguinem crucis e&#xED;us, sive quae in terris sive quae in caelis sunt.</la></ligne>
</liturgia>
