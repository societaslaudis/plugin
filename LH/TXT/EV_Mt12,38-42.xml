<?xml version="1.0" encoding="UTF-8"?>
<liturgia><ligne id="0"><la>Matthaeus (12,38-42)</la><fr/></ligne><ligne id="1"><la>In illo tempore: Respondérunt ei quidam de scribis et pharisǽis dicéntes: “Magíster, vólumus a te signum vidére.” Qui respóndens ait illis: “Generátio mala et adúltera signum requírit; et signum non dábitur ei, nisi signum Iónae prophétae. Sicut enim fuit Iónas in ventre ceti tribus diébus et tribus nóctibus, sic erit Fílius hóminis in corde terrae tribus diébus et tribus nóctibus. Viri Ninévitae surgent in iudício cum generatióne ista et condemnábunt eam, quia paeniténtiam égerunt in praedicatióne Iónae; et ecce plus quam Ióna hic! Regína austri surget in iudício cum generatióne ista et condemnábit eam, quia venit a fínibus terrae audíre sapiéntiam Salomónis; et ecce plus quam Sálomon hic!</la><fr/></ligne></liturgia>
