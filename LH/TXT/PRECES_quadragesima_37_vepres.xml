<?xml version="1.0" encoding="UTF-8"?>
<liturgia><ligne id="0"><la>Magnificémus Deum, cui cura est de ómnibus. Eum invocémus, dicéntes:</la><fr/></ligne><ligne id="1"><la>Da, Dómine, salútem redémptis.</la><fr/></ligne><ligne id="2"><la>Deus, dator múnerum et fons veritátis, reple donis tuis collégium Episcopórum,</la><fr/></ligne><ligne id="3"><la>— et fidéles, iis concréditos, serva in Apostolórum doctrína.</la><fr/></ligne><ligne id="4"><la>Caritátem tuam infúnde ómnibus, qui de uno pane vitæ commúnicant,</la><fr/></ligne><ligne id="5"><la>— quo arctióre unitáte fruántur in córpore Fílii tui.</la><fr/></ligne><ligne id="6"><la>Véterem hóminem cum áctibus suis nos exspoliáre concéde,</la><fr/></ligne><ligne id="7"><la>— et Christum Fílium tuum novum indúere hóminem.</la><fr/></ligne><ligne id="8"><la>Concéde, ut omnes per pæniténtiam peccatórum suórum véniam obtíneant,</la><fr/></ligne><ligne id="9"><la>— et supérnæ fiant Christi tui satisfactiónis partícipes.</la><fr/></ligne><ligne id="10"><la>Fac ut in pace tua defúncti te sine fine laudent in cælo,</la><fr/></ligne><ligne id="11"><la>— ubi et nos te in ævum celebratúros sperámus.</la><fr/></ligne></liturgia>
