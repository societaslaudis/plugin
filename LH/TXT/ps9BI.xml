<?xml version="1.0" encoding="UTF-8"?>
<liturgia><ligne id="0"><la>Psalmus 9B (10)</la><fr/></ligne><ligne id="1"><la>Gratiarum actio</la><fr/></ligne><ligne id="2"><la>Beati pauperes, quia vestrum est regnum Dei. (Lc 6, 20)</la><fr/></ligne><ligne id="3"><la>I</la><fr/></ligne><ligne id="4"><la>Ut quid, Dómine, stas a longe, * abscóndis te in opportunitátibus, in tribulatióne?</la><fr/></ligne><ligne id="5"><la>Dum supérbit, ímpius inséquitur páuperem; * comprehendántur in consíliis, quæ cógitant.</la><fr/></ligne><ligne id="6"><la>Quóniam gloriátur peccátor in desidériis ánimæ suæ, * et avárus sibi benedícit.</la><fr/></ligne><ligne id="7"><la>Spernit Dóminum peccátor in arrogántia sua: * Non requíret, non est Deus."</la><fr/></ligne><ligne id="8"><la>Hæ sunt omnes cogitatiónes eius; * prosperántur viæ illíus in omni témpore.</la><fr/></ligne><ligne id="9"><la>Excélsa nimis iudícia tua a fácie eius; * omnes inimícos suos aspernátur.</la><fr/></ligne><ligne id="10"><la>Dixit enim in corde suo: "Non movébor, * in generatiónem et generatiónem ero sine malo."</la><fr/></ligne><ligne id="11"><la>Cuius maledictióne os plenum est et frauduléntia et dolo, * sub lingua eius labor et nequítia.</la><fr/></ligne><ligne id="12"><la>Sedet in insídiis ad vicos, * in occúltis intérficit innocéntem.</la><fr/></ligne><ligne id="13"><la>Oculi eius in páuperem respíciunt. * Insidiátur in abscóndito quasi leo in spelúnca sua.</la><fr/></ligne><ligne id="14"><la>Insidiátur, ut rápiat páuperem; * rapit páuperem, dum áttrahit in láqueum suum.</la><fr/></ligne><ligne id="15"><la>Irruit et inclínat se, et míseri cadunt * in fortitúdine brachiórum eius.</la><fr/></ligne><ligne id="16"><la>Dixit enim in corde suo: "Oblítus est Deus, * avértit fáciem suam, non vidébit in finem.“</la><fr/></ligne></liturgia>
