<?xml version="1.0" encoding="UTF-8"?>
<liturgia><ligne id="0"><la>Psalmus 77</la><fr/></ligne><ligne id="1"><la>Domini bonitas et populi infidelitas in Historia salutis</la><fr/></ligne><ligne id="2"><la>Haec autem figurae fuerunt nostrae (I Cor 10,6).</la><fr/></ligne><ligne id="3"><la>I</la><fr/></ligne><ligne id="4"><la>Atténdite, pópule meus, doctrínam meam; * inclináte aurem vestram in verba oris mei. Apériam in parábolis os meum, * éloquar arcána aetátis antíquae.</la><fr/></ligne><ligne id="5"><la>Quanta audívimus et cognóvimus ea, † et patres nostri narravérunt nobis, * non occultábimus a fíliis eórum,</la><fr/></ligne><ligne id="6"><la>generatióni álteri narrántes laudes Dómini et virtútes eíus * et mirabília eíus, quae fecit.</la><fr/></ligne><ligne id="7"><la>Constítuit testimónium in Iácob * et legem pósuit in Israel;</la><fr/></ligne><ligne id="8"><la>quanta mandáverat pátribus nostris † nota fácere ea fíliis suis, * ut cognóscat generátio áltera, fílii, qui nascéntur. Exsúrgent et narrábunt fíliis suis, * ut ponant in Deo spem suam</la><fr/></ligne><ligne id="9"><la>et non obliviscántur óperum Dei * et mandáta eíus custódiant.</la><fr/></ligne><ligne id="10"><la>Ne fiant sicut patres eórum, * generátio rebéllis et exásperans;</la><fr/></ligne><ligne id="11"><la>generátio, quae non firmávit cor suum, * et non fuit fidélis Deo spíritus eíus.</la><fr/></ligne><ligne id="12"><la>Fílii Éphraim, intendéntes et mitténtes arcum, * convérsi sunt in die belli.</la><fr/></ligne><ligne id="13"><la>Non custodiérunt testaméntum Dei * et in lege eíus renuérunt ambuláre.</la><fr/></ligne><ligne id="14"><la>Et oblíti sunt factórum eíus * et mirabílium eíus, quae osténdit eis.</la><fr/></ligne><ligne id="15"><la>Coram pátribus eórum fecit mirabília * in terra Aegýpti, in campo Táneos.</la><fr/></ligne><ligne id="16"><la>Scidit mare et perdúxit eos * et státuit aquas quasi in utre.</la><fr/></ligne><ligne id="17"><la>Et dedúxit eos in nube per diem * et per totam noctem in illuminatióne ignis.</la><fr/></ligne><ligne id="18"><la>Scidit petram in erémo * et adaquávit eos velut abýssus multa.</la><fr/></ligne><ligne id="19"><la>Et edúxit rívulos de petra * et dedúxit tamquam flúmina aquas.</la><fr/></ligne><ligne id="20"><la>Et apposuérunt adhuc peccáre ei, * in iram excitavérunt Excélsum in inaquóso.</la><fr/></ligne><ligne id="21"><la>Et tentavérunt Deum in córdibus suis, * peténtes escas animábus suis;</la><fr/></ligne><ligne id="22"><la>et contra Deum locúti sunt, * dixérunt: “Númquid póterit Deus paráre mensam in desérto?”</la><fr/></ligne><ligne id="23"><la>Ecce percússit petram, et fluxérunt aquae, * et torréntes inundavérunt.</la><fr/></ligne><ligne id="24"><la>“Númquid et panem póterit dare * aut paráre carnes pópulo suo?”</la><fr/></ligne><ligne id="25"><la>Ídeo audívit Dóminus et exársit, † et ignis accénsus est in Iácob, * et ira ascéndit in Israel.</la><fr/></ligne><ligne id="26"><la>Quia non credidérunt in Deo * nec speravérunt in salutári eíus.</la><fr/></ligne><ligne id="27"><la>Verúmtamen mandávit núbibus désuper * et iánuas caeli apéruit;</la><fr/></ligne><ligne id="28"><la>et pluit illis manna ad manducándum * et panem caeli dedit eis:</la><fr/></ligne><ligne id="29"><la>panem angelórum manducávit homo; * cibária misit eis ad abundántiam.</la><fr/></ligne><ligne id="30"><la>Excitávit austrum in caelo * et indúxit in virtúte sua áfricum;</la><fr/></ligne><ligne id="31"><la>et pluit super eos sicut púlverem carnes * et sicut arénam maris volatília pennáta: et cecidérunt in médio castrórum eórum, * circa tabernácula eórum.</la><fr/></ligne><ligne id="32"><la>Et manducavérunt et saturáti sunt nimis, * et desidérium eórum áttulit eis.</la><fr/></ligne><ligne id="33"><la>Nondum recésserant a desidério suo, * adhuc escae eórum erant in ore ipsórum,</la><fr/></ligne><ligne id="34"><la>et ira Dei ascéndit super eos † et óccidit pingues eórum * et eléctos Israel prostrávit.</la><fr/></ligne><ligne id="35"><la>In ómnibus his peccavérunt adhuc * et non credidérunt in mirabílibus eíus;</la><fr/></ligne><ligne id="36"><la>et consúmpsit in hálitu dies eórum * et annos eórum cum festinatióne.</la><fr/></ligne><ligne id="37"><la>Cum occíderet eos, quaerébant eum * et convérsi veniébant dilúculo ad eum;</la><fr/></ligne><ligne id="38"><la>et rememoráti sunt quia Deus adiútor est eórum, * et Deus Excélsus redémptor eórum est.</la><fr/></ligne></liturgia>
