<?xml version="1.0"?>
<liturgia> <ligne id="0">
<la>Actus Apostolorum (19,1-8)
</la></ligne>
<ligne id="1">
<la>Factum est autem, cum Ap&#xF3;llo esset Cor&#xED;nthi, ut Paulus, peragr&#xE1;tis superi&#xF3;ribus p&#xE1;rtibus, ven&#xED;ret Eph&#xE9;sum et inven&#xED;ret quosdam disc&#xED;pulos; dix&#xED;tque ad eos: &#x201C;Si Sp&#xED;ritum Sanctum accep&#xED;stis cred&#xE9;ntes?&#x201D; At illi ad eum: &#x201C;Sed neque, si Sp&#xED;ritus Sanctus est, aud&#xED;vimus.&#x201D; Ille vero ait: &#x201C;In quo ergo baptiz&#xE1;ti estis?&#x201D; Qui dix&#xE9;runt: &#x201C;In Io&#xE1;nnis bapt&#xED;smate.&#x201D; Dixit autem Paulus: &#x201C;Io&#xE1;nnes baptiz&#xE1;vit bapt&#xED;sma paenit&#xE9;ntiae, p&#xF3;pulo dicens in eum, qui vent&#xFA;rus esset post ipsum ut cr&#xE9;derent, hoc est in I&#xE9;sum.&#x201D; His aud&#xED;tis, baptiz&#xE1;ti sunt in n&#xF3;mine D&#xF3;mini I&#xE9;su; et cum imposu&#xED;sset illis manus Paulus, venit Sp&#xED;ritus Sanctus super eos, et loqueb&#xE1;ntur linguis et prophet&#xE1;bant. Erant autem omnes viri fere du&#xF3;decim. Introgr&#xE9;ssus autem synag&#xF3;gam cum fid&#xFA;cia loqueb&#xE1;tur per tres menses d&#xED;sputans et su&#xE1;dens de regno Dei.</la></ligne>
</liturgia>
