<?xml version="1.0" encoding="UTF-8"?>
<liturgia><ligne id="0"><la>Sapentia (18,14-16;16,6-9)
</la><fr/></ligne><ligne id="1"><la>Cum enim quiétum siléntium contíneret ómnia, et nox in suo cursu médium iter habéret, omnípotens sermo tuus de caelo a regálibus sédibus durus bellátor in médiam extermínii terram prosilívit, gládium acútum insimulátum impérium tuum portans; et stans replévit ómnia morte et usque ad caelum attingébat stans in terra. Omnis enim creatúra in suo génere íterum ab inítio refigurabátur, desérviens tuis praecéptis, ut púeri tui custodiréntur illǽsi. Nam nubes castra eórum obúmbrans, et ex aqua, quae ante erat, emérsio terrae áridae appáruit: e mari Rubro via sine impediménto, et campus gérminans de fluctu violénto, per quem cum tota natióne transiérunt, qui tegebántur tua manu, vidéntes tua mirabília monstra. Tamquam enim equi depavérunt escam et tamquam agni exsultavérunt, magnificántes te, Dómine, qui liberásti illos.</la><fr/></ligne></liturgia>
