<?xml version="1.0" encoding="UTF-8"?>
<liturgia><ligne id="0"><la>Christum, sedéntem ad déxteram Patris, cum gáudio spíritus acclamémus: Tu rex glóriæ, Christe.
O rex glóriæ, qui carnis nostræ fragilitátem tecum glorificándam ad súperos evexísti, véterum culpárum tolle pravitátem, 
— et redde nobis vitæ prístinæ dignitátem.
Qui, per dilectiónis viam ad nos descendísti, 
— per hanc ad te nos ascéndere concéde.
Qui fore promisísti, ut omnes tráheres ad teípsum, 
— néminem ex nobis patiáris a tuo córpore divélli.
Quo tu ascendísti glorificátus, 
— illuc te nunc prævium mente sequámur et corde.
Quem nunc verum Deum iúdicem præstolámur, 
— fac ut aliquándo te Dóminum cum defúnctis in maiestáte tua misericórdem contemplémur.</la><fr/></ligne></liturgia>
