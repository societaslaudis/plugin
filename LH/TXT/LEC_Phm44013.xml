<?xml version="1.0"?>
<liturgia> <ligne id="0">
<la>Ad Philemonem (1,7-20) 
</la></ligne>
<ligne id="1">
<la>Carissime: G&#xE1;udium enim magnum h&#xE1;bui et consolati&#xF3;nem in carit&#xE1;te tua, quia v&#xED;scera sanct&#xF3;rum requiev&#xE9;runt per te, frater. Propter quod multam fid&#xFA;ciam habens in Christo imper&#xE1;ndi tibi, quod ad rem p&#xE9;rtinet, propter carit&#xE1;tem magis &#xF3;bsecro, cum sim talis ut Paulus senex, nunc autem et vinctus Christi I&#xE9;su; &#xF3;bsecro te de meo f&#xED;lio, quem g&#xE9;nui in v&#xED;nculis, On&#xE9;simo, qui tibi aliqu&#xE1;ndo in&#xFA;tilis fuit, nunc autem et tibi et mihi &#xFA;tilis, quem rem&#xED;si tibi: eum, hoc est v&#xED;scera mea; quem ego vol&#xFA;eram mecum det&#xED;nere, ut pro te mihi ministr&#xE1;ret in v&#xED;nculis evang&#xE9;lii. Sine cons&#xED;lio autem tuo nihil v&#xF3;lui f&#xE1;cere, uti ne velut ex necessit&#xE1;te bonum tuum esset sed volunt&#xE1;rium. F&#xF3;rsitan enim &#xED;deo disc&#xE9;ssit ad horam, ut aet&#xE9;rnum illum rec&#xED;peres, iam non ut servum sed plus servo, car&#xED;ssimum fratrem, m&#xE1;xime mihi, quanto autem magis tibi et in carne et in D&#xF3;mino. Si ergo habes me s&#xF3;cium, s&#xFA;scipe illum sicut me. Si autem &#xE1;liquid n&#xF3;cuit tibi aut debet, hoc mihi imp&#xFA;ta. Ego Paulus scripsi mea manu, ego reddam; ut non dicam tibi quod et te&#xED;psum mihi debes. Ita, frater! Ego te fruar in D&#xF3;mino; r&#xE9;fice v&#xED;scera mea in Christo!</la></ligne>
<ligne id="2">
</ligne>
</liturgia>
