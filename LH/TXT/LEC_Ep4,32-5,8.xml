<?xml version="1.0"?>
<liturgia> <ligne id="0">
<la>Ad Ephesios (4,32-5,8) 
</la></ligne>
<ligne id="1">
<la>Fratres: Est&#xF3;te autem &#xED;nvicem ben&#xED;gni, miseric&#xF3;rdes, don&#xE1;ntes &#xED;nvicem, sicut et Deus in Christo don&#xE1;vit vobis. Est&#xF3;te ergo imitat&#xF3;res Dei, sicut f&#xED;lii car&#xED;ssimi, et ambul&#xE1;te in dilecti&#xF3;ne, sicut et Christus dil&#xE9;xit nos et tr&#xE1;didit se&#xED;psum pro nobis oblati&#xF3;nem et h&#xF3;stiam Deo in od&#xF3;rem suavit&#xE1;tis. Fornic&#xE1;tio autem et omnis immund&#xED;tia aut avar&#xED;tia nec nomin&#xE9;tur in vobis, sicut decet sanctos, et turpit&#xFA;do et stultil&#xF3;quium aut scurr&#xED;litas, quae non decent, sed magis grati&#xE1;rum &#xE1;ctio. Hoc enim scit&#xF3;te intelleg&#xE9;ntes quod omnis fornic&#xE1;tor aut imm&#xFA;ndus aut av&#xE1;rus, id est idol&#xF3;rum cultor, non habet heredit&#xE1;tem in regno Christi et Dei. Nemo vos dec&#xED;piat in&#xE1;nibus verbis; propter haec enim venit ira Dei in f&#xED;lios diffid&#xE9;ntiae. Nol&#xED;te ergo &#xE9;ffici compart&#xED;cipes e&#xF3;rum; er&#xE1;tis enim aliqu&#xE1;ndo t&#xE9;nebrae, nunc autem lux in D&#xF3;mino. Ut f&#xED;lii lucis ambul&#xE1;te.</la></ligne>
</liturgia>
