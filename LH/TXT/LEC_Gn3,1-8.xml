<?xml version="1.0"?>
<liturgia> <ligne id="0">
<la>Genesis (3,1-8)
</la></ligne>
<ligne id="1">
<la>Serpens erat call&#xED;dior cunctis anim&#xE1;ntibus agri, quae f&#xE9;cerat D&#xF3;minus Deus. Qui dixit ad mul&#xED;erem: &#x201C;V&#xE9;rene praec&#xE9;pit vobis Deus, ut non comeder&#xE9;tis de omni ligno parad&#xED;si?&#x201D; Cui resp&#xF3;ndit m&#xFA;lier: &#x201C;De fructu lign&#xF3;rum, quae sunt in parad&#xED;so, v&#xE9;scimur;&#xA0;de fructu vero ligni, quod est in m&#xE9;dio parad&#xED;si, praec&#xE9;pit nobis Deus, ne comeder&#xE9;mus et ne tanger&#xE9;mus illud, ne mori&#xE1;mur.&#x201D; Dixit autem serpens ad mul&#xED;erem: &#x201C;Nequ&#xE1;quam morte mori&#xE9;mini! Scit enim Deus quod in quoc&#xFA;mque die comed&#xE9;ritis ex eo, aperi&#xE9;ntur &#xF3;culi vestri, et &#xE9;ritis sicut Deus sci&#xE9;ntes bonum et malum.&#x201D;&#xA0;Vidit &#xED;gitur m&#xFA;lier quod bonum esset lignum ad vesc&#xE9;ndum et pulchrum &#xF3;culis et desider&#xE1;bile esset lignum ad intelleg&#xE9;ndum; et tulit de fructu ill&#xED;us et com&#xE9;dit ded&#xED;tque &#xE9;tiam viro suo secum, qui com&#xE9;dit.&#xA0;Et ap&#xE9;rti sunt &#xF3;culi amb&#xF3;rum. Cumque cognov&#xED;ssent esse se nudos, consu&#xE9;runt f&#xF3;lia ficus et fec&#xE9;runt sibi perizom&#xE1;ta.&#xA0;Et cum aud&#xED;ssent vocem D&#xF3;mini Dei deambul&#xE1;ntis in parad&#xED;so ad auram post mer&#xED;diem, absc&#xF3;ndit se Adam et uxor e&#xED;us a f&#xE1;cie D&#xF3;mini Dei in m&#xE9;dio ligni parad&#xED;si.</la></ligne>
</liturgia>
