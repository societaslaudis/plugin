<?xml version="1.0" encoding="UTF-8"?>
<liturgia><ligne id="0"><la>Psalmus 68</la><fr/></ligne><ligne id="1"><la>Zelus domus tuae comedit me</la><fr/></ligne><ligne id="2"><la>Dederunt ei vinum bibere cum felle mixtum (Mt 27,34).</la><fr/></ligne><ligne id="3"><la>I</la><fr/></ligne><ligne id="4"><la>Salvum me fac, Deus, * quóniam venérunt aquae usque ad guttur meum.</la><fr/></ligne><ligne id="5"><la>Infíxus sum in limo profúndi, et non est substántia; * veni in profúnda aquárum, et fluctus demérsit me.</la><fr/></ligne><ligne id="6"><la>Laborávi clamans, raucae factae sunt fauces meae; * defecérunt óculi mei, dum spero in Deum meum.</la><fr/></ligne><ligne id="7"><la>Multiplicáti sunt super capíllos cápitis mei, * qui odérunt me gratis.</la><fr/></ligne><ligne id="8"><la>Confortáti sunt, qui persecúti sunt me inimíci mei mendáces; * quae non rápui, tunc exsolvébam.</la><fr/></ligne><ligne id="9"><la>Deus, tu scis insipiéntiam meam, * et delícta mea a te non sunt abscóndita.</la><fr/></ligne><ligne id="10"><la>Non erubéscant in me, qui exspéctant te, * Dómine, Dómine virtútum.</la><fr/></ligne><ligne id="11"><la>Non confundántur super me, * qui quaerunt te, Deus Israel.</la><fr/></ligne><ligne id="12"><la>Quóniam propter te sustínui oppróbrium, * opéruit confúsio fáciem meam;</la><fr/></ligne><ligne id="13"><la>extráneus factus sum frátribus meis * et peregrínus fíliis matris meae.</la><fr/></ligne><ligne id="14"><la>Quóniam zelus domus tuae comédit me, * et oppróbria exprobrántium tibi cecidérunt super me.</la><fr/></ligne><ligne id="15"><la>Et flevi in ieiúnio ánimam meam, * et factum est in oppróbrium mihi.</la><fr/></ligne><ligne id="16"><la>Et pósui vestiméntum meum cilícium, * et factus sum illis in parábolam.</la><fr/></ligne><ligne id="17"><la>Advérsum me loquebántur, qui sedébant in porta, * et in me canébant, qui bibébant vinum.</la><fr/></ligne><ligne id="18"><la>Ego vero oratiónem meam ad te, Dómine, * in témpore benepláciti, Deus.</la><fr/></ligne><ligne id="19"><la>In multitúdine misericórdiae tuae exáudi me, * in veritáte salútis tuae.</la><fr/></ligne><ligne id="20"><la>Éripe me de luto, ut non infígar, † erípiar ab iis, qui odérunt me, * et de profúndis aquárum.</la><fr/></ligne><ligne id="21"><la>Non me demérgat fluctus aquárum, † neque absórbeat me profúndum, * neque úrgeat super me púteus os suum.</la><fr/></ligne></liturgia>
