<?xml version="1.0" encoding="UTF-8"?>
<liturgia><ligne id="0"><la>Redemptórem nostrum, qui baptísmum in Iordáne dignátus est a Ioánne suscípere, exorémus dicéntes:</la><fr/></ligne><ligne id="1"><la>Kyrie, eléison.</la><fr/></ligne><ligne id="2"><la>Christe, qui per manifestatiónem tuam lumen super nos fecísti claréscere,</la><fr/></ligne><ligne id="3"><la>— lumen tuum concéde iis, quibus occurrémus hódie.</la><fr/></ligne><ligne id="4"><la>Qui te humiliásti ut baptísmum accíperes a servo tuo, ad viam humilitátis nobis demonstrándam,</la><fr/></ligne><ligne id="5"><la>— spíritum nobis concéde, quo homínibus humíliter ministrémus.</la><fr/></ligne><ligne id="6"><la>Qui per baptísmum tuum abluísti nos ab omni labe, et nos Patris fílios effecísti,</la><fr/></ligne><ligne id="7"><la>— concéde spíritum adoptiónis ómnibus te quæréntibus.</la><fr/></ligne><ligne id="8"><la>Qui per baptísmum creatiónem tuam sanctificásti, et conversiónis iánuam baptizándis reserásti,</la><fr/></ligne><ligne id="9"><la>— nos Evangélii tui éffice minístros in mundo.</la><fr/></ligne><ligne id="10"><la>Qui nobis sanctíssimam revelásti in tuo baptísmate Trinitátem,</la><fr/></ligne><ligne id="11"><la>— rénova spíritum adoptiónis in regáli baptizatórum sacerdótio.</la><fr/></ligne></liturgia>
