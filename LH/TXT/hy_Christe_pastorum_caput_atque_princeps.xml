<?xml version="1.0" encoding="UTF-8"?>
<liturgia><ligne id="0"><la>Hymnus</la><fr/></ligne><ligne id="1"><la>Pro uno pastore:</la><fr/></ligne><ligne id="2"><la>Christe, pastórum caput atque princeps,</la><fr/></ligne><ligne id="3"><la>géstiens huius celebráre festum,</la><fr/></ligne><ligne id="4"><la>débitas sacro pia turba psallit</la><fr/></ligne><ligne id="5"><la>cármine laudes,</la><fr/></ligne><ligne id="6"><la/><fr/></ligne><ligne id="7"><la>Pro papa:</la><fr/></ligne><ligne id="8"><la>Quas oves Petro déderas, ovíle</la><fr/></ligne><ligne id="9"><la>orbis ut totus fíeret sacrátum,</la><fr/></ligne><ligne id="10"><la>hic tuo nutu pósitus suprémo</la><fr/></ligne><ligne id="11"><la>cúlmine rexit.</la><fr/></ligne><ligne id="12"><la>Pro episcopo:</la><fr/></ligne><ligne id="13"><la>Strénuum bello púgilem supérni</la><fr/></ligne><ligne id="14"><la>chrísmatis pleno tuus unxit intus</la><fr/></ligne><ligne id="15"><la>Spíritus dono, posuítque sanctam</la><fr/></ligne><ligne id="16"><la>páscere gentem.</la><fr/></ligne><ligne id="17"><la/><fr/></ligne><ligne id="18"><la>Pro presbytero:</la><fr/></ligne><ligne id="19"><la>Hunc tibi eléctum fáciens minístrum</la><fr/></ligne><ligne id="20"><la>ac sacerdótem sócians, dedísti</la><fr/></ligne><ligne id="21"><la>dux ut astáret pópulo fidélis</la><fr/></ligne><ligne id="22"><la>ac bonus altor.</la><fr/></ligne><ligne id="23"><la/><fr/></ligne><ligne id="24"><la>Hic gregis ductor fuit atque forma,</la><fr/></ligne><ligne id="25"><la>lux erat cæco, mísero levámen,</la><fr/></ligne><ligne id="26"><la>próvidus cunctis pater omnibúsque</la><fr/></ligne><ligne id="27"><la>ómnia factus.</la><fr/></ligne><ligne id="28"><la/><fr/></ligne><ligne id="29"><la>Christe, qui sanctis méritam corónam</la><fr/></ligne><ligne id="30"><la>reddis in cælis, dócili magístrum</la><fr/></ligne><ligne id="31"><la>fac sequi vita, similíque tandem</la><fr/></ligne><ligne id="32"><la>fine potíri.</la><fr/></ligne><ligne id="33"><la/><fr/></ligne><ligne id="34"><la>Æqua laus summum célebret Paréntem</la><fr/></ligne><ligne id="35"><la>teque, Salvátor, pie rex, per ævum;</la><fr/></ligne><ligne id="36"><la>Spíritus Sancti résonet per omnem</la><fr/></ligne><ligne id="37"><la>glória mundum. Amen.</la><fr/></ligne><ligne id="38"><la> </la><fr/></ligne><ligne id="39"><la>Pro pluribus pastoribus:</la><fr/></ligne><ligne id="40"><la>Dum sacerdótum célebrant fidéles</la><fr/></ligne><ligne id="41"><la>festa sollémni veneránda cultu,</la><fr/></ligne><ligne id="42"><la>in tuas laudes honor hic redúndat,</la><fr/></ligne><ligne id="43"><la>summe Sacérdos.</la><fr/></ligne><ligne id="44"><la/><fr/></ligne><ligne id="45"><la>Cuius ex dono potuére patres</la><fr/></ligne><ligne id="46"><la>sémitas lucis pópulos docére,</la><fr/></ligne><ligne id="47"><la>móribus sanctis régere atque verbo</la><fr/></ligne><ligne id="48"><la>páscere vitæ.</la><fr/></ligne><ligne id="49"><la/><fr/></ligne><ligne id="50"><la>Sed nec advérsis póterant movéri</la><fr/></ligne><ligne id="51"><la>a tuæ certo fídei tenóre,</la><fr/></ligne><ligne id="52"><la>quos futurórum rata præmiórum</la><fr/></ligne><ligne id="53"><la>spes animábat.</la><fr/></ligne><ligne id="54"><la/><fr/></ligne><ligne id="55"><la>Unde post, vitæ frágilis labóres</la><fr/></ligne><ligne id="56"><la>rite decúrsos, pátrias adépti</la><fr/></ligne><ligne id="57"><la>cælitus sedes, sólida beáti</la><fr/></ligne><ligne id="58"><la>pace fruúntur.</la><fr/></ligne><ligne id="59"><la/><fr/></ligne><ligne id="60"><la>Glóriæ summum decus atque laudis,</la><fr/></ligne><ligne id="61"><la>rex, tibi, regum, Déitas perénnis,</la><fr/></ligne><ligne id="62"><la>quicquid est rerum célebret per omne</la><fr/></ligne><ligne id="63"><la>tempus et ævum. Amen.</la><fr/></ligne></liturgia>
