<?xml version="1.0"?>
<liturgia> <ligne id="0">
<la>Actus Apostolorum (13,26-33)
</la></ligne>
<ligne id="1">
<la>In di&#xE9;bus illis: Viri fratres, f&#xED;lii g&#xE9;neris &#xC1;braham et qui in vobis timent Deum, nobis verbum sal&#xFA;tis hu&#xED;us missum est.&#xA0;Qui enim habit&#xE1;bant Ierus&#xE1;lem et pr&#xED;ncipes e&#xF3;rum, hunc ignor&#xE1;ntes et voces Prophet&#xE1;rum, quae per omne s&#xE1;bbatum leg&#xFA;ntur, iudic&#xE1;ntes implev&#xE9;runt; et nullam causam mortis inveni&#xE9;ntes peti&#xE9;runt a Pil&#xE1;to, ut interficer&#xE9;tur;&#xA0;cumque consumm&#xE1;ssent &#xF3;mnia, quae de eo scripta erant, depon&#xE9;ntes eum de ligno posu&#xE9;runt in monum&#xE9;nto.&#xA0;Deus vero suscit&#xE1;vit eum a m&#xF3;rtuis;&#xA0;qui visus est per dies multos his, qui simul asc&#xE9;nderant cum eo de Galil&#x1FD;a in Ierus&#xE1;lem, qui nunc sunt testes e&#xED;us ad plebem.&#xA0;Et nos vobis evangeliz&#xE1;mus eam, quae ad patres prom&#xED;ssio facta est,&#xA0;qu&#xF3;niam hanc Deus adimpl&#xE9;vit f&#xED;liis e&#xF3;rum, nobis res&#xFA;scitans I&#xE9;sum, sicut et in Psalmo sec&#xFA;ndo scriptum est: &#x2018;F&#xED;lius meus es tu; ego h&#xF3;die g&#xE9;nui te.&#x2019;</la></ligne>
</liturgia>
