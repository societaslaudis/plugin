<?xml version="1.0"?>
<liturgia> <ligne id="0">
<la>Ad Corinthios II (12,1-10)
</la></ligne>
<ligne id="1">
<la>Fratres: Glori&#xE1;ri op&#xF3;rtet; non &#xE9;xpedit quidem, v&#xE9;niam autem ad visi&#xF3;nes et revelati&#xF3;nes D&#xF3;mini. Scio h&#xF3;minem in Christo ante annos quattu&#xF3;rdecim &#x2013; sive in c&#xF3;rpore n&#xE9;scio, sive extra corpus n&#xE9;scio, Deus scit &#x2013; raptum ei&#xFA;smodi usque ad t&#xE9;rtium caelum. Et scio hui&#xFA;smodi h&#xF3;minem &#x2013; sive in c&#xF3;rpore sive extra corpus n&#xE9;scio, Deus scit &#x2013; qu&#xF3;niam raptus est in parad&#xED;sum et aud&#xED;vit arc&#xE1;na verba, quae non licet h&#xF3;mini loqui. Pro ei&#xFA;smodi glori&#xE1;bor; pro me autem nihil glori&#xE1;bor nisi in infirmit&#xE1;tibus meis.&#xA0;Nam, et si vol&#xFA;ero glori&#xE1;ri, non ero ins&#xED;piens, verit&#xE1;tem enim dicam; parco autem, ne quis in me ex&#xED;stimet supra id, quod videt me aut audit ex me, et ex magnit&#xFA;dine revelati&#xF3;num. Propter quod, ne ext&#xF3;llar, datus est mihi st&#xED;mulus carni, &#xE1;ngelus S&#xE1;tanae, ut me colaph&#xED;zet, ne ext&#xF3;llar. Propter quod ter D&#xF3;minum rog&#xE1;vi, ut disc&#xE9;deret a me;&#xA0;et dixit mihi: &#x201C;S&#xFA;fficit tibi gr&#xE1;tia mea, nam virtus in infirmit&#xE1;te perf&#xED;citur.&#x201D; Libent&#xED;ssime &#xED;gitur p&#xF3;tius glori&#xE1;bor in infirmit&#xE1;tibus meis, ut inh&#xE1;bitet in me virtus Christi. Propter quod pl&#xE1;ceo mihi in infirmit&#xE1;tibus, in contum&#xE9;liis, in necessit&#xE1;tibus, in persecuti&#xF3;nibus et in ang&#xFA;stiis, pro Christo; cum enim inf&#xED;rmor, tunc potens sum.</la></ligne>
</liturgia>
