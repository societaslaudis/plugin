<?xml version="1.0" encoding="UTF-8"?>
<liturgia><ligne id="0"><la>Psalmus 106</la><fr/></ligne><ligne id="1"><la>Pro liberatione gratiarum actio</la><fr/></ligne><ligne id="2"><la>Verbum misit Deus filiis Israel, annuntians pacem per Iesum Christum (Act 10,36).</la><fr/></ligne><ligne id="3"><la>I</la><fr/></ligne><ligne id="4"><la>Confitémini Dómino, quóniam bonus, * quóniam in sǽculum misericórdia eíus.</la><fr/></ligne><ligne id="5"><la>Dicant, qui redémpti sunt a Dómino, * quos redémit de manu adversárii</la><fr/></ligne><ligne id="6"><la>et de regiónibus congregávit eos, † a solis ortu et occásu, * ab aquilóne et mari. Erravérunt in solitúdine, in inaquóso, * viam civitátis habitatiónis non invenérunt. Esuriéntes et sitiéntes, * ánima eórum in ipsis defécit.</la><fr/></ligne><ligne id="7"><la>Et clamavérunt ad Dóminum, cum tribularéntur, * et de necessitátibus eórum erípuit eos.</la><fr/></ligne><ligne id="8"><la>Et dedúxit eos in viam rectam, * ut irent in civitátem habitatiónis.</la><fr/></ligne><ligne id="9"><la>Confiteántur Dómino propter misericórdiam eíus * et mirabília eíus in fílios hóminum, quia satiávit ánimam sitiéntem * et ánimam esuriéntem replévit bonis.</la><fr/></ligne><ligne id="10"><la>Sedéntes in ténebris et umbra mortis, * vincti in mendicitáte et ferro,</la><fr/></ligne><ligne id="11"><la>quia exacerbavérunt elóquia Dei * et consílium Altíssimi sprevérunt.</la><fr/></ligne><ligne id="12"><la>Et humiliávit in labóribus cor eórum, * infirmáti sunt, nec fuit qui adiuváret.</la><fr/></ligne><ligne id="13"><la>Et clamavérunt ad Dóminum, cum tribularéntur, * et de necessitátibus eórum liberávit eos.</la><fr/></ligne><ligne id="14"><la>Et edúxit eos de ténebris et umbra mortis * et víncula eórum dirúpit.</la><fr/></ligne><ligne id="15"><la>Confiteántur Dómino propter misericórdiam eíus * et mirabília eíus in fílios hóminum, quia contrívit portas ǽreas * et vectes férreos confrégit.</la><fr/></ligne><ligne id="16"><la>Stulti facti sunt in via iniquitátis suae * et propter iniustítias suas afflícti sunt; omnem escam abomináta est ánima eórum, * et appropinquavérunt usque ad portas mortis.</la><fr/></ligne><ligne id="17"><la>Et clamavérunt ad Dóminum, cum tribularéntur, * et de necessitátibus eórum liberávit eos.</la><fr/></ligne><ligne id="18"><la>Misit verbum suum et sanávit eos * et erípuit eos de interitiónibus eórum. Confiteántur Dómino propter misericórdiam eíus * et mirabília eíus in fílios hóminum; et sacríficent sacrifícium laudis * et annúntient ópera eíus in exsultatióne.</la><fr/></ligne><ligne id="19"><la>Salvos nos fac, Dómine Deus noster, * et cóngrega nos de natiónibus,</la><fr/></ligne><ligne id="20"><la>ut confiteámur nómini sancto tuo * et gloriémur in laude tua.</la><fr/></ligne><ligne id="21"><la>Benedíctus Dóminus, Deus Israel, † a sǽculo et usque in sǽculum. * Et dicet omnis pópulus: “Fiat, fiat.”</la><fr/></ligne><ligne id="22"><la>Et fecérunt vítulum in Horeb * et adoravérunt scúlptile;</la><fr/></ligne><ligne id="23"><la>et mutavérunt glóriam suam * in similitúdinem tauri comedéntis fenum. Oblíti sunt Deum, qui salvávit eos, * qui fecit magnália in Aegýpto,</la><fr/></ligne><ligne id="24"><la>mirabília in terra Cham, * terribília in mari Rubro.</la><fr/></ligne><ligne id="25"><la>Et dixit quia dispérderet eos, * nisi affuísset Móyses eléctus eíus:</la><fr/></ligne><ligne id="26"><la>stetit in confractióne in conspéctu eíus, * ut avérteret iram eíus, ne destrúeret eos. Et pro níhilo habuérunt terram desiderábilem, * non credidérunt verbo eíus. Et murmuravérunt in tabernáculis suis, * non exaudiérunt vocem Dómini.</la><fr/></ligne><ligne id="27"><la>Et elevávit manum suam super eos, * ut prostérneret eos in desérto</la><fr/></ligne><ligne id="28"><la>et ut deíceret semen eórum in natiónibus * et dispérgeret eos in regiónibus.</la><fr/></ligne><ligne id="29"><la>Et adhaesérunt Baálphegor * et comedérunt sacrifícia mortuórum;</la><fr/></ligne><ligne id="30"><la>et irritavérunt eum in adinventiónibus suis, * et irrúpit in eos ruína.</la><fr/></ligne><ligne id="31"><la>Et stetit Phínees et fecit iudícium, * et cessávit quassátio,</la><fr/></ligne><ligne id="32"><la>et reputátum est ei in iustítiam * in generatiónem et generatiónem usque in sempitérnum.</la><fr/></ligne></liturgia>
