<?xml version="1.0"?>
<liturgia> 
	<ligne id="0">
	<la>
	</la>
	</ligne>
	<ligne id="1">
	<la>
	</la>
	</ligne>
	<ligne id="2">
	<la>Ave Maria, gratia plena, 
Dominus tecum&#x2014;virgo serena. 
Benedicta tu in mulieribus&#x2014; 
que peperpisti pacem hominibus 
et angelis gloriam. 
Et benedictus fructus ventris tui&#x2014; 
qui coheredes ut essemus sui 
nos, fecit per gratiam. 
Per hoc autem Ave 
Mundo tam suave, 
Contra carnis iura 
Genuisti prolem 
Novum stella solem 
Nova genitura. 
Tu parvi et magni, 
Leonis et agni, 
Salvatoris Xpisti 
Templum extitisti, 
Sed virgo intacta. 
Tu floris et roris, 
Panis et pastoris, 
Virginum regina 
Rosa sine spina, 
Genitrix es facta. 
Tu civitas regis iusticie, 
Tu mater es misericordie, 
De lacu faecis et miseriae 
Theophilum reformans gratie. 
Te collaudat celestis curia, 
Tibi nostra favent obsequia, 
Que es Dei mater et filia, 
Per te reis donatur venia. 
Ergo maris stella, 
Verbi Dei cella 
Et solis aurora, 
Paradysi porta, 
Per quam lux est orta, 
Natum tuum ora, 
Ut nos solvat a peccatis, 
Et in regna claritatis 
Quo lux lucet sedula, 
Collocet per secula. 
Amen. 
	</la>
	</ligne>
	</liturgia>
