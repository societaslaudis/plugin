<?xml version="1.0" encoding="UTF-8"?>
<liturgia><ligne id="0"><la>Christum, qui sánguine suo per Spíritum Sanctum semetípsum óbtulit Patri ad emundándam consciéntiam nostram ab opéribus mórtuis, adorémus et sincéro corde profiteámur: In tua voluntáte pax nostra, Dómine.</la><fr/></ligne><ligne id="1"><la>Diéi exórdium a tua benignitáte suscépimus,</la><fr/></ligne><ligne id="2"><la>— nobis páriter vitæ novæ concéde inítium.</la><fr/></ligne><ligne id="3"><la>Qui ómnia creásti providúsque consérvas,</la><fr/></ligne><ligne id="4"><la>— fac ut inspiciámus perénne tui vestígium in creátis.</la><fr/></ligne><ligne id="5"><la>Qui sánguine tuo novum et ætérnum testaméntum sanxisti,</la><fr/></ligne><ligne id="6"><la>— da ut, quæ præcipis faciéntes, tuo fidéles foederi maneámus.</la><fr/></ligne><ligne id="7"><la>Qui, in cruce pendens, una cum sánguine aquam de látere effudísti,</la><fr/></ligne><ligne id="8"><la>— hoc salutári flúmine áblue peccáta nostra et civitátem Dei lætífica.</la><fr/></ligne></liturgia>
