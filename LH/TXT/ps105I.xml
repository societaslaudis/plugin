<?xml version="1.0" encoding="UTF-8"?>
<liturgia><ligne id="0"><la>Psalmus 105</la><fr/></ligne><ligne id="1"><la>Bonitas Domini et populi infidelitas</la><fr/></ligne><ligne id="2"><la>Haec scripta sunt ad correptionem nostram, in quos fines saeculorum devenerunt (I Cor 10,11).</la><fr/></ligne><ligne id="3"><la>I</la><fr/></ligne><ligne id="4"><la>Confitémini Dómino, quóniam bonus, * quóniam in sǽculum misericórdia eíus.</la><fr/></ligne><ligne id="5"><la>Quis loquétur poténtias Dómini, * audítas fáciet omnes laudes eíus?</la><fr/></ligne><ligne id="6"><la>Beáti, qui custódiunt iudícium * et fáciunt iustítiam in omni témpore.</la><fr/></ligne><ligne id="7"><la>Meménto nostri, Dómine, in beneplácito pópuli tui, * vísita nos in salutári tuo,</la><fr/></ligne><ligne id="8"><la>ut videámus bona electórum tuórum, † ut laetémur in laetítia gentis tuae, * ut gloriémur cum hereditáte tua.</la><fr/></ligne><ligne id="9"><la>Peccávimus cum pátribus nostris, * iniúste égimus, iniquitátem fécimus.</la><fr/></ligne><ligne id="10"><la>Patres nostri in Aegýpto non intellexérunt mirabília tua, † non fuérunt mémores multitúdinis misericordiárum tuárum * et irritavérunt ascendéntes in mare, mare Rubrum.</la><fr/></ligne><ligne id="11"><la>Et salvávit eos propter nomen suum, * ut notam fáceret poténtiam suam.</la><fr/></ligne><ligne id="12"><la>Et incrépuit mare Rubrum, et exsiccátum est, * et dedúxit eos in abýssis sicut in desérto.</la><fr/></ligne><ligne id="13"><la>Et salvávit eos de manu odiéntis * et redémit eos de manu inimíci.</la><fr/></ligne><ligne id="14"><la>Et opéruit aqua tribulántes eos: * unus ex eis non remánsit.</la><fr/></ligne><ligne id="15"><la>Et credidérunt verbis eíus * et cantavérunt laudem eíus.</la><fr/></ligne><ligne id="16"><la>Cito oblíti sunt óperum eíus et non sustinuérunt consílium eíus;</la><fr/></ligne><ligne id="17"><la>et concupiérunt concupiscéntiam in desérto * et tentavérunt Deum in inaquóso.</la><fr/></ligne><ligne id="18"><la>Et dedit eis petitiónem ipsórum * et misit saturitátem in ánimas eórum.</la><fr/></ligne><ligne id="19"><la>Et zeláti sunt Móysen in castris, * Áaron sanctum Dómini.</la><fr/></ligne><ligne id="20"><la>Apérta est terra et deglutívit Dathan * et opéruit super congregatiónem Abíram.</la><fr/></ligne><ligne id="21"><la>Et exársit ignis in synagóga eórum, * flamma combússit peccatóres.</la><fr/></ligne><ligne id="22"><la>Et fecérunt vítulum in Horeb * et adoravérunt scúlptile;</la><fr/></ligne><ligne id="23"><la>et mutavérunt glóriam suam * in similitúdinem tauri comedéntis fenum. Oblíti sunt Deum, qui salvávit eos, * qui fecit magnália in Aegýpto,</la><fr/></ligne><ligne id="24"><la>mirabília in terra Cham, * terribília in mari Rubro.</la><fr/></ligne><ligne id="25"><la>Et dixit quia dispérderet eos, * nisi affuísset Móyses eléctus eíus:</la><fr/></ligne><ligne id="26"><la>stetit in confractióne in conspéctu eíus, * ut avérteret iram eíus, ne destrúeret eos. Et pro níhilo habuérunt terram desiderábilem, * non credidérunt verbo eíus. Et murmuravérunt in tabernáculis suis, * non exaudiérunt vocem Dómini.</la><fr/></ligne><ligne id="27"><la>Et elevávit manum suam super eos, * ut prostérneret eos in desérto</la><fr/></ligne><ligne id="28"><la>et ut deíceret semen eórum in natiónibus * et dispérgeret eos in regiónibus.</la><fr/></ligne><ligne id="29"><la>Et adhaesérunt Baálphegor * et comedérunt sacrifícia mortuórum;</la><fr/></ligne><ligne id="30"><la>et irritavérunt eum in adinventiónibus suis, * et irrúpit in eos ruína.</la><fr/></ligne><ligne id="31"><la>Et stetit Phínees et fecit iudícium, * et cessávit quassátio,</la><fr/></ligne><ligne id="32"><la>et reputátum est ei in iustítiam * in generatiónem et generatiónem usque in sempitérnum.</la><fr/></ligne></liturgia>
