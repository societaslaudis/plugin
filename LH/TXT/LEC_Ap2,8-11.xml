<?xml version="1.0"?>
<liturgia> <ligne id="0">
<la>Apocalypsis (2,8-11)
</la></ligne>
<ligne id="1">
<la>Angelo eccl&#xE9;siae, quae est Smyrnae, scribe: Haec dicit Primus et Nov&#xED;ssimus, qui fuit m&#xF3;rtuus et vixit: Scio tribulati&#xF3;nem tuam et paupert&#xE1;tem tuam &#x2013; sed dives es &#x2013; et blasph&#xE9;miam ab his, qui se dicunt Iud&#x1FD;os esse et non sunt, sed sunt synag&#xF3;ga S&#xE1;tanae. Nihil horum t&#xED;meas, quae pass&#xFA;rus es. Ecce miss&#xFA;rus est Di&#xE1;bolus ex vobis in c&#xE1;rcerem, ut tent&#xE9;mini, et hab&#xE9;bitis tribulati&#xF3;nem di&#xE9;bus decem. Esto fid&#xE9;lis usque ad mortem, et dabo tibi cor&#xF3;nam vitae. Qui habet aurem, &#xE1;udiat quid Sp&#xED;ritus dicat eccl&#xE9;siis. Qui v&#xED;cerit, non laed&#xE9;tur a morte sec&#xFA;nda.</la></ligne>
</liturgia>
