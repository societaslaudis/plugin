<?xml version="1.0"?>
<liturgia> <ligne id="0">
<la>Iosue (24,1-2a.15-17.18b)
</la></ligne>
<ligne id="1">
<la>In diebus illis: Congregav&#xED;tque I&#xF3;sue omnes tribus Israel in Sichem et voc&#xE1;vit mai&#xF3;res natu ac pr&#xED;ncipes et i&#xFA;dices et praef&#xE9;ctos, steter&#xFA;ntque in consp&#xE9;ctu Dei; et ad totum p&#xF3;pulum sic loc&#xFA;tus est: &#x201C;Haec dicit D&#xF3;minus, Deus Israel: Trans fl&#xFA;vium habitav&#xE9;runt patres vestri ab in&#xED;tio. Sin autem malum vobis vid&#xE9;tur, ut D&#xF3;mino servi&#xE1;tis, el&#xED;gite vobis h&#xF3;die, cui serv&#xED;re vultis, utrum diis, quibus servi&#xE9;runt patres vestri in Mesopot&#xE1;mia, an diis Amorrae&#xF3;rum, in quorum terra habit&#xE1;tis. Ego autem et domus mea servi&#xE9;mus D&#xF3;mino.&#x201D; Respond&#xED;tque p&#xF3;pulus et ait: &#x201C;Absit a nobis, ut relinqu&#xE1;mus D&#xF3;minum et servi&#xE1;mus diis ali&#xE9;nis. D&#xF3;minus Deus noster ipse ed&#xFA;xit nos et patres nostros de terra Aeg&#xFD;pti, de domo servit&#xFA;tis; fec&#xED;tque vid&#xE9;ntibus nobis signa ing&#xE9;ntia et custod&#xED;vit nos in omni via, per quam ambul&#xE1;vimus, et in cunctis p&#xF3;pulis, per quos trans&#xED;vimus. Amorr&#x1FD;um habitat&#xF3;rem terrae, quam nos intr&#xE1;vimus. Servi&#xE9;mus &#xED;gitur &#xE9;tiam nos D&#xF3;mino, quia ipse est Deus noster.&#x201D;</la></ligne>
</liturgia>
