<?xml version="1.0"?>
<liturgia> <ligne id="0">
<la>Genesis (12,1-9)
</la></ligne>
<ligne id="1">
<la>In di&#xE9;bus illis: Dixit autem D&#xF3;minus ad Abram: &#x201C;Egr&#xE9;dere de terra tua et de cognati&#xF3;ne tua et de domo patris tui in terram, quam monstr&#xE1;bo tibi. Faci&#xE1;mque te in gentem magnam et bened&#xED;cam tibi et magnific&#xE1;bo nomen tuum, er&#xED;sque in benedicti&#xF3;nem.&#xA0;Bened&#xED;cam benedic&#xE9;ntibus tibi et maledic&#xE9;ntibus tibi mal&#xE9;dicam, atque in te benedic&#xE9;ntur univ&#xE9;rsae cognati&#xF3;nes terrae!&#x201D; Egr&#xE9;ssus est &#xED;taque Abram, sicut praec&#xE9;perat ei D&#xF3;minus, et ivit cum eo Lot. Septuag&#xED;nta quinque ann&#xF3;rum erat Abram, cum egreder&#xE9;tur de Charran.&#xA0;Tul&#xED;tque S&#xE1;rai ux&#xF3;rem suam et Lot f&#xED;lium fratris sui univers&#xE1;mque subst&#xE1;ntiam, quam acquis&#xED;verant, et &#xE1;nimas, quas f&#xE9;cerant in Charran, et egr&#xE9;ssi sunt, ut irent in terram Ch&#xE1;naan; et ven&#xE9;runt in terram Ch&#xE1;naan. Pertrans&#xED;vit Abram terram usque ad locum Sichem, usque ad Quercum Moreh. Chanan&#x1FD;us autem tunc erat in terra. App&#xE1;ruit autem D&#xF3;minus Abram et dixit ei: &#x201C;S&#xE9;mini tuo dabo terram hanc.&#x201D; Qui aedific&#xE1;vit ibi alt&#xE1;re D&#xF3;mino, qui appar&#xFA;erat ei.&#xA0;Et inde transgr&#xE9;diens ad montem, qui erat contra ori&#xE9;ntem Bethel, tet&#xE9;ndit ibi tabern&#xE1;culum suum ab occid&#xE9;nte habens Bethel et ab ori&#xE9;nte Hai; aedific&#xE1;vit quoque ibi alt&#xE1;re D&#xF3;mino et invoc&#xE1;vit nomen D&#xF3;mini. Perrex&#xED;tque Abram de mansi&#xF3;ne in mansi&#xF3;nem usque ad Nageb.</la></ligne>
</liturgia>
