<?xml version="1.0" encoding="UTF-8"?>
<liturgia><ligne id="0"><la>Glória et honor Deo, qui fœdus novum et ætérnum cum pópulo suo pépigit in sánguine Christi, et rénovat in sacraménto altáris. Sic eum rogémus: Bénedic, Dómine, pópulum tuum.</la><fr/></ligne><ligne id="1"><la>Dírige, Dómine, in voluntáte tua, mentes populórum atque regéntium,</la><fr/></ligne><ligne id="2"><la>—ut sincére ad commúne ómnium bonum annitántur.</la><fr/></ligne><ligne id="3"><la>Auge devotiónem eórum, qui, relíctis ómnibus, secúti sunt Christum,</la><fr/></ligne><ligne id="4"><la>—ut præclárum homínibus sanctitátis Ecclésiæ testimónium præbeant et exémplum.</la><fr/></ligne><ligne id="5"><la>Qui cunctos hómines ad imáginem tuam fecísti,</la><fr/></ligne><ligne id="6"><la>—fac ut ab iniústa inæqualitáte abhórreant.</la><fr/></ligne><ligne id="7"><la>Omnes errántes ad tuam reduc amicítiam et veritátem,</la><fr/></ligne><ligne id="8"><la>—et doce nos illis adiuméntum impéndere.</la><fr/></ligne><ligne id="9"><la>Da defúnctis in tuam glóriam introíre,</la><fr/></ligne><ligne id="10"><la>—teque in ætérnum collaudáre.</la><fr/></ligne></liturgia>
