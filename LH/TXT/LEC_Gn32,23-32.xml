<?xml version="1.0"?>
<liturgia> <ligne id="0">
<la>Genesis (32,22-32)
</la></ligne>
<ligne id="1">
<la>In di&#xE9;bus illis: Cum nocte surrex&#xED;sset, tulit duas ux&#xF3;res suas et t&#xF3;tidem f&#xE1;mulas cum &#xFA;ndecim f&#xED;liis et trans&#xED;vit vadum I&#xE1;boc; sumptis ergo traduct&#xED;sque illis et &#xF3;mnibus, quae ad se pertin&#xE9;bant, per torr&#xE9;ntem, mansit solus. Et ecce vir luctab&#xE1;tur cum eo usque mane.&#xA0;Qui cum vid&#xE9;ret quod eum super&#xE1;re non posset, t&#xE9;tigit acet&#xE1;bulum f&#xE9;moris e&#xED;us, et statim lux&#xE1;tum est acet&#xE1;bulum f&#xE9;moris I&#xE1;cob, cum luctar&#xE9;tur cum illo.&#xA0;Dix&#xED;tque: &#x201C;Dim&#xED;tte me, iam enim asc&#xE9;ndit aur&#xF3;ra.&#x201D; Resp&#xF3;ndit: &#x201C;Non dim&#xED;ttam te, nisi bened&#xED;xeris mihi.&#x201D;&#xA0;Ait ad eum: &#x201C;Quod nomen est tibi?&#x201D; Resp&#xF3;ndit: &#x201C;I&#xE1;cob.&#x201D; At ille: &#x201C;Nequ&#xE1;quam, inquit, I&#xE1;cob &#xE1;mplius appell&#xE1;bitur nomen tuum, sed Israel: qu&#xF3;niam cert&#xE1;sti cum Deo et cum hom&#xED;nibus et praevalu&#xED;sti!&#x201D; Interrog&#xE1;vit eum I&#xE1;cob: &#x201C;Dic mihi, quo appell&#xE1;ris n&#xF3;mine?&#x201D; Resp&#xF3;ndit: &#x201C;Cur quaeris nomen meum?&#x201D; Et bened&#xED;xit ei in e&#xF3;dem loco.&#xA0;Vocav&#xED;tque I&#xE1;cob nomen loci ill&#xED;us Ph&#xE1;nuel dicens: &#x201C;Vidi Deum f&#xE1;cie ad f&#xE1;ciem, et salva facta est &#xE1;nima mea.&#x201D; 32&#xA0;Ort&#xFA;sque est ei sol, cum transgreder&#xE9;tur Ph&#xE1;nuel; ipse vero claudic&#xE1;bat propter femur.</la></ligne>
</liturgia>
