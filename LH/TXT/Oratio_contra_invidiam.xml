<?xml version="1.0"?>
<liturgia><ligne id="0"><style>rubrique</style><la>Oratio contra invidiam</la></ligne><ligne id="1"><la>&#xD;
Sic, mi Deus, dilexisti mundum, ut Filium tuum unigenitum dares, ut omnes qui credit in te non pereat, sed vitam habeat aeternam. Tu solem tuum oriri facis super bonos et malos, et pluis super iustos et iniustos: et ego, dum aliis bene est, invidia exstimuler: omnia mihi ex voto evenire exoptem, proximi tamen vel minima felicitate contrister? O inhumana malitia! o virus infernale! Ignosce, clementissime Pater, quod in eo hactenus a me peccatum est. Benigna est misericordia tua. Fac ut et ego ex hoc momento induam sicut electus Dei, viscera misericordiae, BENIGNITATEM: et super omnia caritatem habere studeam, quod est vinculum perfectionis. (Col. 3:14)</la></ligne></liturgia>
