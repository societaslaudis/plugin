<?xml version="1.0" encoding="UTF-8"?>
<liturgia><ligne id="0"><la>Marcus (10,46-52)</la><fr/></ligne><ligne id="1"><la>In illo tempore: Proficiscénte Iesu de Iéricho et discípulis eíus et plúrima multitúdine, fílius Timǽi Bartimǽus caecus sedébat iúxta viam mendícans. Qui cum audísset quia Iésus Nazarénus est, coepit clamáre et dícere: “Fili David Iésu, miserére mei!” Et comminabántur ei multi, ut tacéret; at ille multo magis clamábat: “Fili David, miserére mei!” Et stans Iésus dixit: “Vocáte illum.” Et vocant caecum dicéntes ei: “Animǽquior esto. Surge, vocat te.” Qui, proiécto vestiménto suo, exsíliens venit ad Iésum. Et respóndens ei Iésus dixit: “Quid vis tibi fáciam?” Caecus autem dixit ei: “Rabbóni, ut vídeam.” Et Iésus ait illi: “Váde; fides tua te salvum fecit.” Et conféstim vidit et sequebátur eum in via.</la><fr/></ligne></liturgia>
