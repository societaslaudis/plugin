<?xml version="1.0" encoding="UTF-8"?>
<liturgia><ligne id="0"><la>Iubilémus Deo nostro, fratres caríssimi, qui máxime in benefíciis pópulo suo elargiéndis congáudet, et cum ánimi fervóre precémur: Grátiam et pacem multíplica, Dómine.</la><fr/></ligne><ligne id="1"><la>Ætérne Deus, cui mille anni sunt tamquam dies hestérna, quæ prætériit,</la><fr/></ligne><ligne id="2"><la>— esse vitam quasi florem mane germinántem, véspere autem arescéntem nos memoráre concéde.</la><fr/></ligne><ligne id="3"><la>Manna tuum pópulo largíre, ne esúriat,</la><fr/></ligne><ligne id="4"><la>— et aquam vivam, ne sítiat in ætérnum.</la><fr/></ligne><ligne id="5"><la>Fac ut fidéles tui quæ sursum sunt quærant et sápiant,</la><fr/></ligne><ligne id="6"><la>— étiam témpora óperis et ótii in tuam glóriam vertant.</la><fr/></ligne><ligne id="7"><la>Aerem nobis, Dómine, largíre propítium,</la><fr/></ligne><ligne id="8"><la>— quo uberióres percipiámus fructus terræ.</la><fr/></ligne><ligne id="9"><la>(vel: Ab ómnibus noxis líbera nos, Dómine,</la><fr/></ligne><ligne id="10"><la>— et copiósam benedictiónem super domus nostras effúnde).</la><fr/></ligne><ligne id="11"><la>Visiónem vultus tui largíre defúnctis,</la><fr/></ligne><ligne id="12"><la>— et eius contemplatióne nos redde beátos.</la><fr/></ligne></liturgia>
