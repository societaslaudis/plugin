<?xml version="1.0" encoding="UTF-8"?>
<liturgia><ligne id="0"><la>Matthaeus (24,42-51)</la><fr/></ligne><ligne id="1"><la>In illo tempore: Dixit Iesus discipulis suis: Vigiláte ergo, quia nescítis qua die Dóminus vester ventúrus sit. Illud autem scitóte quóniam si sciret pater famílias qua hora fur ventúrus esset, vigiláret útique et non síneret pérfodi domum suam. Ídeo et vos estóte paráti, quia, qua nescítis hora, Fílius hóminis ventúrus est. Quis putas est fidélis servus et prudens, quem constítuit dóminus supra famíliam suam, ut det illis cibum in témpore? Beátus ille servus, quem cum vénerit dóminus eíus, invénerit sic faciéntem. Amen dico vobis quóniam super ómnia bona sua constítuet eum. Si autem díxerit malus servus ille in corde suo: ‘Móram facit dóminus meus veníre’, et cóeperit percútere consérvos suos, mandúcet autem et bibat cum ébriis, véniet dóminus servi illíus in die, qua non sperat, et in hora, qua ignórat, et dívidet eum partémque eíus ponet cum hypócritis; illic erit fletus et stridor déntium.</la><fr/></ligne></liturgia>
