<?xml version="1.0" encoding="UTF-8"?>
<liturgia><ligne id="0"><la/><fr/></ligne><ligne id="1"><la/><fr/></ligne><ligne id="2"><la/><fr/></ligne><ligne id="3"><la>II</la><fr/></ligne><ligne id="4"><la>Et suasérunt ei in ore suo * et lingua sua mentíti sunt ei;</la><fr/></ligne><ligne id="5"><la>cor autem eórum non erat rectum cum eo, * nec fidéles erant in testaménto eíus. Ipse autem est miséricors * et propitiátur iniquitáti et non dispérdit.</la><fr/></ligne><ligne id="6"><la>Saepe avértit iram suam * et non accéndit omnem furórem suum.</la><fr/></ligne><ligne id="7"><la>Et recordátus est quia caro sunt, * spíritus vadens et non rédiens.</la><fr/></ligne><ligne id="8"><la>Quóties exacerbavérunt eum in desérto, * in iram concitavérunt eum in inaquóso!</la><fr/></ligne><ligne id="9"><la>Et revérsi sunt et tentavérunt Deum * et Sanctum Israel exacerbavérunt.</la><fr/></ligne><ligne id="10"><la>Non sunt recordáti manus eíus, * diéi, qua redémit eos de manu tribulántis.</la><fr/></ligne><ligne id="11"><la>Cum pósuit in Aegýpto signa sua * et prodígia sua in campo Táneos.</la><fr/></ligne><ligne id="12"><la>Convértit in sánguinem flúmina eórum * et rívulos eórum, ne bíberent.</la><fr/></ligne><ligne id="13"><la>Misit in eos coenomyíam et comédit eos, * ranam et pérdidit eos.</la><fr/></ligne><ligne id="14"><la>Dedit brucho fructus eórum, * labóres eórum locústae.</la><fr/></ligne><ligne id="15"><la>Occídit in grándine víneas eórum, * moros eórum in pruína.</la><fr/></ligne><ligne id="16"><la>Trádidit grándini iuménta eórum * et greges eórum flammae ignis.</la><fr/></ligne><ligne id="17"><la>Misit in eos ardórem irae suae, † indignatiónem et comminatiónem et angústiam, * immissiónem angelórum malórum. Complanávit sémitam irae suae; † non pepércit a morte animábus eórum * et vitam eórum in peste conclúsit.</la><fr/></ligne><ligne id="18"><la>Percússit omne primogénitum in terra Aegýpti, * primítias róboris eórum in tabernáculis Cham.</la><fr/></ligne><ligne id="19"><la>Ábstulit sicut oves pópulum suum * et perdúxit eos tamquam gregem in desérto. Dedúxit eos in spe, et non timuérunt, * et inimícos eórum opéruit mare.</la><fr/></ligne><ligne id="20"><la>Et indúxit eos in fines sanctificatiónis suae, * in montem, quem acquisívit déxtera eíus.</la><fr/></ligne><ligne id="21"><la>Et eiécit a fácie eórum gentes † et divísit eis terram in funículo hereditátis * et habitáre fecit in tabernáculis eórum tribus Israel.</la><fr/></ligne><ligne id="22"><la>Et tentavérunt et exacerbavérunt Deum Excélsum * et testimónia eíus non custodiérunt.</la><fr/></ligne><ligne id="23"><la>Recessérunt et praevaricáti sunt, † quemádmodum patres eórum; * convérsi sunt retro ut arcus pravus.</la><fr/></ligne><ligne id="24"><la>In iram concitavérunt eum in cóllibus suis * et in sculptílibus suis ad aemulatiónem eum provocavérunt.</la><fr/></ligne><ligne id="25"><la>Audívit Deus et exársit * et sprevit valde Israel.</la><fr/></ligne><ligne id="26"><la>Et réppulit habitáculum Silo *, tabernáculum, ubi habitávit in homínibus.</la><fr/></ligne><ligne id="27"><la>Et trádidit in captivitátem virtútem suam * et pulchritúdinem suam in manus inimíci.</la><fr/></ligne><ligne id="28"><la>Et conclúsit in gládio pópulum suum * et in hereditátem suam exársit.</la><fr/></ligne><ligne id="29"><la>Iuvénes eórum comédit ignis, * et vírgines eórum non sunt desponsátae.</la><fr/></ligne><ligne id="30"><la>Sacerdótes eórum in gládio cecidérunt, * et víduae eórum non plorabántur.</la><fr/></ligne><ligne id="31"><la>Et excitátus est tamquam dórmiens Dóminus, * tamquam potens crapulátus a vino.</la><fr/></ligne><ligne id="32"><la>Et percússit inimícos suos in posterióra, * oppróbrium sempitérnum dedit illis.</la><fr/></ligne><ligne id="33"><la>Et réppulit tabernáculum Ióseph * et tribum Éphraim non elégit,</la><fr/></ligne><ligne id="34"><la>sed elégit tribum Iúdae, * montem Sion, quem diléxit.</la><fr/></ligne><ligne id="35"><la>Et aedificávit sicut excélsum sanctuárium suum, * sicut terram, quam fundávit in sǽcula.</la><fr/></ligne><ligne id="36"><la>Et elégit David servum suum † et sústulit eum de grégibus óvium, * de post fetántes accépit eum:</la><fr/></ligne><ligne id="37"><la>páscere Iácob pópulum suum * et Israel hereditátem suam.</la><fr/></ligne><ligne id="38"><la>Et pavit eos in innocéntia cordis sui * et in prudéntia mánuum suárum dedúxit eos.</la><fr/></ligne></liturgia>
