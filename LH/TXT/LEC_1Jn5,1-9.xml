<?xml version="1.0"?>
<liturgia> <ligne id="0">
<la>Ioannis I (5,1-9)
</la></ligne>
<ligne id="1">
<la>Carissimi: Omnis, qui credit qu&#xF3;niam I&#xE9;sus est Christus, ex Deo natus est; et omnis, qui d&#xED;ligit Deum, qui g&#xE9;nuit, d&#xED;ligit et eum, qui natus est ex eo. In hoc cogn&#xF3;scimus qu&#xF3;niam dil&#xED;gimus natos Dei, cum Deum dilig&#xE1;mus et mand&#xE1;ta e&#xED;us faci&#xE1;mus. Haec est enim c&#xE1;ritas Dei, ut mand&#xE1;ta e&#xED;us serv&#xE9;mus; et mand&#xE1;ta e&#xED;us gr&#xE1;via non sunt,&#xA0;qu&#xF3;niam omne, quod natum est ex Deo, vincit mundum; et haec est vict&#xF3;ria, quae vicit mundum: fides nostra.&#xA0;Quis est qui vincit mundum, nisi qui credit qu&#xF3;niam I&#xE9;sus est F&#xED;lius Dei? Hic est, qui venit per aquam et s&#xE1;nguinem, I&#xE9;sus Christus; non in aqua solum sed in aqua et in s&#xE1;nguine. Et Sp&#xED;ritus est, qui testific&#xE1;tur, qu&#xF3;niam Sp&#xED;ritus est v&#xE9;ritas. Quia tres sunt, qui testific&#xE1;ntur: Sp&#xED;ritus et aqua et sanguis; et hi tres in unum sunt.&#xA0;Si testim&#xF3;nium h&#xF3;minum acc&#xED;pimus, testim&#xF3;nium Dei ma&#xED;us est, qu&#xF3;niam hoc est testim&#xF3;nium Dei, quia testific&#xE1;tus est de F&#xED;lio suo.</la></ligne>
</liturgia>
