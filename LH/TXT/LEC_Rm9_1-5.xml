<?xml version="1.0"?>
<liturgia> <ligne id="0">
<la>Ad Romanos (9,1-5)
</la></ligne>
<ligne id="1">
<la>Fratres: Verit&#xE1;tem dico in Christo, non m&#xE9;ntior, testim&#xF3;nium mihi perhib&#xE9;nte consci&#xE9;ntia mea in Sp&#xED;ritu Sancto, qu&#xF3;niam trist&#xED;tia est mihi magna, et cont&#xED;nuus dolor cordi meo. Opt&#xE1;rem enim ipse ego an&#xE1;thema esse a Christo pro fr&#xE1;tribus meis, cogn&#xE1;tis meis sec&#xFA;ndum carnem,&#xA0;qui sunt Israel&#xED;tae, quorum ad&#xF3;ptio est fili&#xF3;rum et gl&#xF3;ria et testam&#xE9;nta et legisl&#xE1;tio et cultus et promissi&#xF3;nes, quorum sunt patres, et ex quibus Christus sec&#xFA;ndum carnem: qui est super &#xF3;mnia Deus bened&#xED;ctus in s&#x1FD;cula. Amen.</la></ligne>
</liturgia>
