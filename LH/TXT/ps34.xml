<?xml version="1.0" encoding="UTF-8"?>
<liturgia><ligne id="0"><la>Psalmus 34</la><fr/></ligne><ligne id="1"><la>Dominus salvator in persecutione</la><fr/></ligne><ligne id="2"><la>Congregati sunt... et consilium fecerunt, ut Iesum dolo tenerent et occiderent. (Mt 26,3,4)</la><fr/></ligne><ligne id="3"><la/><fr/></ligne><ligne id="4"><la>Iúdica, Dómine, iudicántes me; * impúgna impugnántes me.</la><fr/></ligne><ligne id="5"><la>Apprehénde clípeum et scutum * et exsúrge in adiutórium mihi.</la><fr/></ligne><ligne id="6"><la>Effúnde frámeam et secúrim † advérsus eos, qui persequúntur me. * Dic ánimae meae: “Sálus tua ego sum.”</la><fr/></ligne><ligne id="7"><la>Confundántur et revereántur * quaeréntes ánimam meam;</la><fr/></ligne><ligne id="8"><la>avertántur retrórsum et confundántur * cogitántes mihi mala.</la><fr/></ligne><ligne id="9"><la>Fiant tamquam pulvis ante ventum, * et ángelus Dómini impéllens eos; fiat via illórum ténebrae et lúbricum, et ángelus Dómini pérsequens eos.</la><fr/></ligne><ligne id="10"><la>Quóniam gratis abscondérunt mihi láqueum suum, * gratis fodérunt fóveam ánimae meae.</la><fr/></ligne><ligne id="11"><la>Véniat illi calámitas, quam ignórat, † et cáptio, quam abscóndit, apprehéndat eum, * et in eándem calamitátem ipse cadat.</la><fr/></ligne><ligne id="12"><la>Ánima autem mea exsultábit in Dómino * et delectábitur super salutári suo.</la><fr/></ligne><ligne id="13"><la>Ómnia ossa mea dicent: “Dómine, quis símilis tibi?</la><fr/></ligne><ligne id="14"><la>Erípiens ínopem de manu fortiórum eíus, * egénum et páuperem a diripiéntibus eum.”</la><fr/></ligne><ligne id="15"><la>Surgéntes testes iníqui, * quae ignorábam, interrogábant me;</la><fr/></ligne><ligne id="16"><la>retribuébant mihi mala pro bonis, * desolátio est ánimae meae.</la><fr/></ligne><ligne id="17"><la>Ego autem, cum infirmaréntur, * induébar cilício,</la><fr/></ligne><ligne id="18"><la>humiliábam in ieiúnio ánimam meam; * et orátio mea in sinu meo convertebátur.</la><fr/></ligne><ligne id="19"><la>Quasi pro próximo et quasi pro fratre meo ambulábam, * quasi lugens matrem contristátus incurvábar.</la><fr/></ligne><ligne id="20"><la>Cum autem vacillárem, laetáti sunt et convenérunt; * convenérunt contra me percutiéntes, et ignorávi.</la><fr/></ligne><ligne id="21"><la>Diripuérunt et non desistébant; † tentavérunt me, subsannavérunt me subsannatióne, * frenduérunt super me déntibus suis.</la><fr/></ligne><ligne id="22"><la>Dómine, quámdiu aspícies? † Restítue ánimam meam a malignitáte eórum, * a leónibus únicam meam.</la><fr/></ligne><ligne id="23"><la>Confitébor tibi in ecclésia magna, * in pópulo multo laudábo te.</la><fr/></ligne><ligne id="24"><la>Non supergáudeant mihi inimíci mei mendáces, * qui odérunt me gratis et ánnuunt óculis.</la><fr/></ligne><ligne id="25"><la>Étenim non pacífice loquebántur * et contra mansuétos terrae dolos cogitábant.</la><fr/></ligne><ligne id="26"><la>Et dilatavérunt super me os suum; * dixérunt: “Éuge, éuge, vidérunt óculi nostri.”</la><fr/></ligne><ligne id="27"><la>Vidísti, Dómine, ne síleas; * Dómine, ne discédas a me.</la><fr/></ligne><ligne id="28"><la>Exsúrge et evígila ad iudícium meum, * Deus meus et Dóminus meus, ad causam meam. Iúdica me secúndum iustítiam tuam, Dómine Deus meus, * et non supergáudeant mihi.</la><fr/></ligne><ligne id="29"><la>Non dicant in córdibus suis: “Éuge ánimae nostrae”; * nec dicant: “Devorávimus eum.”</la><fr/></ligne><ligne id="30"><la>Erubéscant et revereántur simul, * qui gratulántur malis meis;</la><fr/></ligne><ligne id="31"><la>induántur confusióne et reveréntia, * qui magna loquúntur super me</la><fr/></ligne><ligne id="32"><la>Exsúltent et laeténtur, qui volunt iustítiam meam, et dicant semper: “Magnificétur Dóminus, qui vult pacem servi sui.”</la><fr/></ligne><ligne id="33"><la>Et lingua mea meditábitur iustítiam tuam, * tota die laudem tuam.</la><fr/></ligne><ligne id="34"><la/><fr/></ligne></liturgia>
