<?xml version="1.0" encoding="UTF-8"?>
<liturgia><ligne id="0"><la>Psalmus 108</la><fr/></ligne><ligne id="1"><la>Contra perfidos inimicos</la><fr/></ligne><ligne id="2"><la>Ego autem dico vobis: Diligite inimicos vestros... et orate pro persequentibus vos (Mt 5,44).</la><fr/></ligne><ligne id="3"><la/><fr/></ligne><ligne id="4"><la>Deus laudis meae, ne tacúeris, * 2 quia os peccatóris et os dolósi super me apértum est.</la><fr/></ligne><ligne id="5"><la>Locúti sunt advérsum me lingua dolósa † 3 et sermónibus ódii circumdedérunt me * et expugnavérunt me gratis.</la><fr/></ligne><ligne id="6"><la>Pro dilectióne mea adversabántur mihi; * ego autem orábam.</la><fr/></ligne><ligne id="7"><la>Et posuérunt advérsum me mala pro bonis * et ódium pro dilectióne mea.</la><fr/></ligne><ligne id="8"><la>Constítue super eum peccatórem, * et adversárius stet a dextris eíus.</la><fr/></ligne><ligne id="9"><la>Cum iudicátur, éxeat condemnátus, * et orátio eíus fiat in peccátum.</la><fr/></ligne><ligne id="10"><la>Fiant dies eíus pauci, * et ministérium eíus accípiat alter.</la><fr/></ligne><ligne id="11"><la>Fiant fílii eíus órphani, * et uxor eíus vídua.</la><fr/></ligne><ligne id="12"><la>Instábiles vagéntur fílii eíus et mendícent * et eiciántur de ruínis suis.</la><fr/></ligne><ligne id="13"><la>Scrutétur fenerátor omnem substántiam eíus, * et dirípiant aliéni labóres eíus.</la><fr/></ligne><ligne id="14"><la>Non sit qui prǽbeat illi misericórdiam, * nec sit qui misereátur pupíllis eíus. Fiant nati eíus in intéritum, * in generatióne una deleátur nomen eórum.</la><fr/></ligne><ligne id="15"><la>In memóriam rédeat iníquitas patrum eíus in conspéctu Dómini, * et peccátum matris eíus non deleátur.</la><fr/></ligne><ligne id="16"><la>Fiant contra Dóminum semper, * et dispérdat de terra memóriam eórum.</la><fr/></ligne><ligne id="17"><la>Pro eo quod non est recordátus fácere misericórdiam † et persecútus est hóminem ínopem et mendícum * et compúnctum corde, ut mortificáret.</la><fr/></ligne><ligne id="18"><la>Et diléxit maledictiónem: et véniat ei; * et nóluit benedictiónem: et elongétur ab eo.</la><fr/></ligne><ligne id="19"><la>Et índuit maledictiónem sicut vestiméntum: † et intret sicut aqua in interióra eíus, * et sicut óleum in ossa eíus.</la><fr/></ligne><ligne id="20"><la>Fiat ei sicut induméntum, quo operítur, * et sicut zona, qua semper praecíngitur.</la><fr/></ligne><ligne id="21"><la>Haec retribútio eórum, qui adversántur mihi apud Dóminum, * et qui loquúntur mala advérsus ánimam meam.</la><fr/></ligne><ligne id="22"><la>Et tu, Dómine, Dómine, fac mecum propter nomen tuum, * quia suávis est misericórdia tua;</la><fr/></ligne><ligne id="23"><la>líbera me, quia egénus et pauper ego sum, * et cor meum vulnerátum est intra me.</la><fr/></ligne><ligne id="24"><la>Sicut umbra, cum declínat, pertránsii, * excússus sum sicut locústae.</la><fr/></ligne><ligne id="25"><la>Génua mea infirmáta sunt ieiúnio, * et caro mea contábuit absque óleo.</la><fr/></ligne><ligne id="26"><la>Et ego factus sum oppróbrium illis: * vidérunt me et movérunt cápita sua.</la><fr/></ligne><ligne id="27"><la>Adiúva me, Dómine Deus meus, * salvum me fac secúndum misericórdiam tuam.</la><fr/></ligne><ligne id="28"><la>Et sciant quia manus tua haec: * tu, Dómine, hoc fecísti.</la><fr/></ligne><ligne id="29"><la>Maledícant illi, et tu benedícas; † qui insúrgunt in me, confundántur, * servus autem tuus laetábitur.</la><fr/></ligne><ligne id="30"><la>Induántur, qui détrahunt mihi, pudóre * et operiántur sicut diplóide confusióne sua. Confitébor Dómino nimis in ore meo * et in médio multórum laudábo eum,</la><fr/></ligne><ligne id="31"><la>quia ástitit a dextris páuperis, * ut salvam fáceret a iudicántibus ánimam eíus.</la><fr/></ligne><ligne id="32"><la>et reputátum est ei in iustítiam * in generatiónem et generatiónem usque in sempitérnum.</la><fr/></ligne></liturgia>
