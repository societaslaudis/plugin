<?xml version="1.0" encoding="UTF-8"?>
<liturgia><ligne id="0"><la>Benedicátur Auctor salútis nostræ, qui vult hómines fíeri in se novam creatúram, ut vétera tránseant et ómnia renovéntur. Quaprópter viva spe fulti eum rogémus:</la><fr/></ligne><ligne id="1"><la>Rénova nos, Dómine, in Spíritu tuo.</la><fr/></ligne><ligne id="2"><la>Dómine, qui cælum novum terrámque novam promisísti, semper nos rénova per Spíritum tuum,</la><fr/></ligne><ligne id="3"><la>— ut in cælésti Ierúsalem te iúgiter perfruámur.</la><fr/></ligne><ligne id="4"><la>Da nos tecum operári ut hunc mundum Spíritu tuo imbuámus</la><fr/></ligne><ligne id="5"><la>— atque in iustítia, caritáte et pace cívitas terréna finem suum efficácius assequátur.</la><fr/></ligne><ligne id="6"><la>Tríbue nos omnes desídias et neglegéntias castigáre</la><fr/></ligne><ligne id="7"><la>— et supérnis delectári munéribus.</la><fr/></ligne><ligne id="8"><la>Líbera nos a malo</la><fr/></ligne><ligne id="9"><la>— nosque a fascinatióne nugacitátis, quæ bona obscúrat, defénde.</la><fr/></ligne></liturgia>
