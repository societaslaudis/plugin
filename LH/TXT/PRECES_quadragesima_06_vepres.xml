<?xml version="1.0" encoding="UTF-8"?>
<liturgia><ligne id="0"><la>Salvatórem humáni géneris adorémus, qui mortem moriéndo destrúxit et vitam resurgéndo reparávit. Humíliter postulémus: Sanctífica pópulum, quem sánguine tuo redemísti.</la><fr/></ligne><ligne id="1"><la>Redémptor noster, da nos passióni tuæ per pæniténtiam plénius adhærére,</la><fr/></ligne><ligne id="2"><la>—ut resurrectiónis glóriam consequámur.</la><fr/></ligne><ligne id="3"><la>Præsta, ut Matris tuæ, solatrícis afflictórum, protectiónem assequámur,</la><fr/></ligne><ligne id="4"><la>—mærentésque confortémus ea consolatióne, qua et ipsi a te recreámur.</la><fr/></ligne><ligne id="5"><la>Fidélibus concéde passiónis tuæ in ærúmnis suis esse partícipes,</la><fr/></ligne><ligne id="6"><la>—ut salutáre tuum in seípsis maniféstent.</la><fr/></ligne><ligne id="7"><la>Qui humiliásti teípsum, factus obœdiens usque ad mortem, mortem autem crucis,</la><fr/></ligne><ligne id="8"><la>—da servis tuis obœdiéntiam et patiéntiam.</la><fr/></ligne><ligne id="9"><la>Córpori claritátis tuæ defúnctos configuráre dignéris,</la><fr/></ligne><ligne id="10"><la>—nosque aliquándo eórum redde consórtes.</la><fr/></ligne></liturgia>
