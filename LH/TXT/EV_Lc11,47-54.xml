<?xml version="1.0" encoding="UTF-8"?>
<liturgia><ligne id="0"><la>Luc (11,47-54)</la><fr/></ligne><ligne id="1"><la>In illo tempore: Ait Dominus: Vae vobis, quia aedificátis monuménta prophetárum, patres autem vestri occidérunt illos! Profécto testificámini et consentítis opéribus patrum vestrórum, quóniam ipsi quidem eos occidérunt, vos autem aedificátis. Proptérea et sapiéntia Dei dixit: Mittam ad illos prophétas et apóstolos, et ex illis occídent et persequéntur, ut requirátur sanguis ómnium prophetárum, qui effúsus est a constitutióne mundi, a generatióne ista, a sánguine Abel usque ad sánguinem Zacharíae, qui périit inter altáre et aedem. Ita dico vobis: Requirétur ab hac generatióne. Vae vobis legis péritis, quia tulístis clavem sciéntiae! Ipsi non introístis et eos, qui introíbant, prohibuístis.” Cum autem inde exísset, coepérunt scribae et pharisǽi gráviter insístere et eum allícere in sermóne de multis insidiántes ei, ut cáperent áliquid ex ore eíus.</la><fr/></ligne></liturgia>
