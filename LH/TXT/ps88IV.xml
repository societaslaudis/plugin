<?xml version="1.0" encoding="UTF-8"?>
<liturgia><ligne id="0"><la>Psalmus 88 (89), 39-53</la><fr/></ligne><ligne id="1"><la>Lamentatio de ruina domus David</la><fr/></ligne><ligne id="2"><la>Erexit cornu salutis nobis in domo David (Lc 1, 69).</la><fr/></ligne><ligne id="3"><la>IV</la><fr/></ligne><ligne id="4"><la>Tu vero reppulísti et reiecísti,* irátus es contra christum tuum;</la><fr/></ligne><ligne id="5"><la>evertísti testaméntum servi tui,* profanásti in terram diadéma eius.</la><fr/></ligne><ligne id="6"><la>Destruxísti omnes muros eius,* posuísti munitiónes eius in ruínas.</la><fr/></ligne><ligne id="7"><la>Diripuérunt eum omnes transeúntes viam,* factus est oppróbrium vicínis suis.</la><fr/></ligne><ligne id="8"><la>Exaltásti déxteram depriméntium eum,* lætificásti omnes inimícos eius.</la><fr/></ligne><ligne id="9"><la>Avertísti áciem gládii eius * et non es auxiliátus ei in bello.</la><fr/></ligne><ligne id="10"><la>Finem posuísti splendóri eius* et sedem eius in terram collisísti.</la><fr/></ligne><ligne id="11"><la>Minorásti dies iuventútis eius,* perfudísti eum confusióne.</la><fr/></ligne></liturgia>
