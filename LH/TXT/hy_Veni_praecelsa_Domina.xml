<?xml version="1.0" encoding="UTF-8"?>
<liturgia><ligne id="0"><la>Hymnus</la><fr/></ligne><ligne id="1"><la>Veni, præcélsa Dómina;</la><fr/></ligne><ligne id="2"><la>María, tu nos vísita,</la><fr/></ligne><ligne id="3"><la>quæ iam cognátæ dómui</la><fr/></ligne><ligne id="4"><la>tantum portásti gáudii.</la><fr/></ligne><ligne id="5"><la>Veni, iuvámen sæculi,</la><fr/></ligne><ligne id="6"><la>sordes aufer piáculi,</la><fr/></ligne><ligne id="7"><la>ac visitándo pópulum</la><fr/></ligne><ligne id="8"><la>poenæ tolle perículum.</la><fr/></ligne><ligne id="9"><la>Veni, stella, lux márium,</la><fr/></ligne><ligne id="10"><la>infúnde pacis rádium;</la><fr/></ligne><ligne id="11"><la>rege quodcúmque dévium,</la><fr/></ligne><ligne id="12"><la>da vitam innocéntium.</la><fr/></ligne><ligne id="13"><la>Veni, precámur, vísites</la><fr/></ligne><ligne id="14"><la>nobísque vires róbores</la><fr/></ligne><ligne id="15"><la>virtúte sacri ímpetus,</la><fr/></ligne><ligne id="16"><la>ne fluctuétur ánimus.</la><fr/></ligne><ligne id="17"><la>Veni, virga regálium,</la><fr/></ligne><ligne id="18"><la>reduc fluctus errántium</la><fr/></ligne><ligne id="19"><la>ad unitátem fídei,</la><fr/></ligne><ligne id="20"><la>in qua salvántur cælici.</la><fr/></ligne><ligne id="21"><la>Veni, tecúmque Fílium</la><fr/></ligne><ligne id="22"><la>laudémus in perpétuum,</la><fr/></ligne><ligne id="23"><la>cum Patre et Sancto Spíritu,</la><fr/></ligne><ligne id="24"><la>qui nobis dent auxílium. Amen.</la><fr/></ligne></liturgia>
