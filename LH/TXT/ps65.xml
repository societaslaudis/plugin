<?xml version="1.0" encoding="UTF-8"?>
<liturgia><ligne id="0"><la>Psalmus 65</la><fr/></ligne><ligne id="1"><la>Hymnus ad sacrificium gratiarum actionis</la><fr/></ligne><ligne id="2"><la>De resurrectione Domini et conversione gentium (Hesychius)</la><fr/></ligne><ligne id="3"><la/><fr/></ligne><ligne id="4"><la>Iubiláte Deo, omnis terra, † psalmum dícite glóriae nóminis eíus, * glorificáte laudem eíus.</la><fr/></ligne><ligne id="5"><la>Dícite Deo: “Quam terribília sunt ópera tua. * Prae multitúdine virtútis tuae blandiéntur tibi inimíci tui.</la><fr/></ligne><ligne id="6"><la>Omnis terra adóret te et psallat tibi, * psalmum dicat nómini tuo.”</la><fr/></ligne><ligne id="7"><la>Veníte et vidéte ópera Dei, * terríbilis in adinventiónibus super fílios hóminum. Convértit mare in áridam, † et in flúmine pertransíbunt pede; * ibi laetábimur in ipso.</la><fr/></ligne><ligne id="8"><la>Qui dominátur in virtúte sua in aetérnum, † óculi eíus super gentes respíciunt; * rebélles non exalténtur in semetípsis. Benedícite, gentes, Deum nostrum * et audítam fácite vocem laudis eíus;</la><fr/></ligne><ligne id="9"><la>qui pósuit ánimam nostram ad vitam * et non dedit in commotiónem pedes nostros.</la><fr/></ligne><ligne id="10"><la>Quóniam probásti nos, Deus; * igne nos examinásti, sicut examinátur argéntum. Induxísti nos in láqueum, * posuísti tribulatiónes in dorso nostro.</la><fr/></ligne><ligne id="11"><la>Imposuísti hómines super cápita nostra, † transívimus per ignem et aquam, * et eduxísti nos in refrigérium.</la><fr/></ligne><ligne id="12"><la>Introíbo in domum tuam in holocáustis; * reddam tibi vota mea,</la><fr/></ligne><ligne id="13"><la>quae protulérunt lábia mea, * et locútum est os meum in tribulatióne mea.</la><fr/></ligne><ligne id="14"><la>Holocáusta medulláta ófferam tibi cum incénso aríetum, * ófferam tibi boves cum hircis.</la><fr/></ligne><ligne id="15"><la>Veníte, audíte, † et narrábo, omnes, qui timétis Deum, * quanta fecit ánimae meae.</la><fr/></ligne><ligne id="16"><la>Ad ipsum ore meo clamávi * et exaltávi in lingua mea.</la><fr/></ligne><ligne id="17"><la>Iniquitátem si aspéxi in corde meo, * non exáudiet Dóminus.</la><fr/></ligne><ligne id="18"><la>Proptérea exaudívit Deus, * atténdit voci deprecatiónis meae.</la><fr/></ligne><ligne id="19"><la>Benedíctus Deus, qui non amóvit oratiónem meam * et misericórdiam suam a me.</la><fr/></ligne><ligne id="20"><la>Ascendísti in altum, captívam duxísti captivitátem; † accepísti in donum hómines, * ut étiam rebélles hábitent apud Dóminum Deum.</la><fr/></ligne></liturgia>
