<?xml version="1.0"?>
<liturgia> <ligne id="0">
<la>Ad Thessalonicenses  II (1,1-5.11b-12)
</la></ligne>
<ligne id="1">
<la> Paulus et Silv&#xE1;nus et Tim&#xF3;theus eccl&#xE9;siae Thessalonic&#xE9;nsium in Deo Patre nostro et D&#xF3;mino I&#xE9;su Christo: gr&#xE1;tia vobis et pax a Deo Patre nostro et D&#xF3;mino I&#xE9;su Christo. Gr&#xE1;tias &#xE1;gere deb&#xE9;mus Deo semper pro vobis, fratres, sicut dignum est, qu&#xF3;niam supercr&#xE9;scit fides vestra, et ab&#xFA;ndat c&#xE1;ritas uniuscui&#xFA;sque &#xF3;mnium vestrum in &#xED;nvicem, ita ut et nos ipsi in vobis glori&#xE9;mur in eccl&#xE9;siis Dei pro pati&#xE9;ntia vestra et fide in &#xF3;mnibus persecuti&#xF3;nibus vestris et tribulati&#xF3;nibus, quas sustin&#xE9;tis, ind&#xED;cium i&#xFA;sti iud&#xED;cii Dei, ut digni habe&#xE1;mini regno Dei, pro quo et pat&#xED;mini. Ut dign&#xE9;tur vos vocati&#xF3;ne sua Deus noster et &#xED;mpleat omnem volunt&#xE1;tem bonit&#xE1;tis et opus f&#xED;dei in virt&#xFA;te;ut glorific&#xE9;tur nomen D&#xF3;mini nostri I&#xE9;su Christi in vobis, et vos in illo, sec&#xFA;ndum gr&#xE1;tiam Dei nostri et D&#xF3;mini I&#xE9;su Christi.</la></ligne>
</liturgia>
