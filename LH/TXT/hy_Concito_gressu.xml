<?xml version="1.0" encoding="UTF-8"?>
<liturgia><ligne id="0"><la/><fr/></ligne><ligne id="1"><la>Concito gressu petis alta montis,
Virgo, quam matrem Deus ipse fecit,
ut seni matri studiosi amoris
pignora promas.
Cum salutantis capit illa vocem,
abditus gestit puer exsilire,
te parens dicit dominam, salutat
teque beatam.
Ipsa prædicis fore te beatam
Spiritu fervens penitus loquente,
ac Deum cantu celebras amœno
magna operantem.
Teque felicem populi per orbem
semper, o mater, recitant ovantes
atque te credunt Domini favorum
esse ministram.
Quæ, ferens Christum, nova semper affers
dona, tu nobis fer opes salutis,
qui pie tecum Triadem supernam
magnificamus.</la><fr/></ligne></liturgia>
