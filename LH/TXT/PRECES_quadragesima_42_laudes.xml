<?xml version="1.0" encoding="UTF-8"?>
<liturgia><ligne id="0"><la>Benedicámus Deo Patri, qui nobis largítur ut hoc quadragesimáli die sacrifícium laudis ei offerámus. Eum deprecémur, invocántes:</la><fr/></ligne><ligne id="1"><la>Cæléstibus, Dómine, nos ínstrue disciplínis.</la><fr/></ligne><ligne id="2"><la>Omnípotens et miséricors Deus, concéde nobis spíritum oratiónis et pæniténtiæ,</la><fr/></ligne><ligne id="3"><la>— ut caritáte tui et hóminum ardeámus.</la><fr/></ligne><ligne id="4"><la>Da nos tibi cooperári, ut ómnia instauréntur in Christo,</la><fr/></ligne><ligne id="5"><la>— atque iustítia et pax in terris abúndent.</la><fr/></ligne><ligne id="6"><la>Intimam totíus creatúræ natúram et prétium áperi nobis,</la><fr/></ligne><ligne id="7"><la>— ut, te celebrántes, eam in cármine laudis nobis consociémus.</la><fr/></ligne><ligne id="8"><la>Ignósce nobis, qui Christi tui præséntiam in paupéribus, míseris et moléstis ignorávimus,</la><fr/></ligne><ligne id="9"><la>— nec vériti sumus Fílium tuum in his frátribus nostris.</la><fr/></ligne></liturgia>
