<?xml version="1.0" encoding="UTF-8"?>
<liturgia><ligne id="0"><la>Matthaeus (23,23-26)</la><fr/></ligne><ligne id="1"><la>In illo tempore: Locutus est Iesus dicens: Vae vobis, scribae et pharisǽi hypócritae, quia decimátis mentam et anéthum et cýminum et reliquístis, quae gravióra sunt legis: iudícium et misericórdiam et fidem! Haec opórtuit fácere et illa non omíttere. Duces caeci, excolántes cúlicem, cámelum autem glutiéntes. Vae vobis, scribae et pharisǽi hypócritae, quia mundátis, quod de foris est cálicis et parópsidis, intus autem pleni sunt rapína et immundítia! Pharisǽe caece, munda prius, quod intus est cálicis, ut fiat et id, quod de foris eíus est, mundum.</la><fr/></ligne></liturgia>
