<?xml version="1.0"?>
<liturgia><ligne id="0"><la>De Ep&#xED;stola be&#xE1;ti Pauli ap&#xF3;stoli ad Rom&#xE1;nos 5,12-21</la></ligne><ligne id="1"><la>&#xD;
Ubi abundavit peccatum, superabundavit gratia</la></ligne><ligne id="2"><la>&#xD;
Fratres: Sicut per unum h&#xF3;minem pecc&#xE1;tum in hunc mundum intr&#xE1;vit et per pecc&#xE1;tum mors, et ita in omnes h&#xF3;mines mors pertr&#xE1;nsiit eo quod omnes peccav&#xE9;runt. Usque ad legem enim pecc&#xE1;tum erat in mundo; pecc&#xE1;tum autem non imput&#xE1;tur, cum lex non est, sed regn&#xE1;vit mors ab Adam usque ad M&#xF3;ysen &#xE9;tiam in eos, qui non peccav&#xE9;runt in similit&#xFA;dine pr&#xE6;varicati&#xF3;nis Ad&#xE6;, qui est fig&#xFA;ra fut&#xFA;ri.</la></ligne><ligne id="3"><la>&#xD;
Sed non sicut del&#xED;ctum, ita et donum; si enim un&#xED;us del&#xED;cto multi m&#xF3;rtui sunt, multo magis gr&#xE1;tia Dei et donum in gr&#xE1;tia un&#xED;us h&#xF3;minis Iesu Christi in multos abund&#xE1;vit. Et non sicut per unum, qui pecc&#xE1;vit, ita et donum; nam iud&#xED;cium ex uno in condemnati&#xF3;nem, gr&#xE1;tia autem ex multis del&#xED;ctis in iustificati&#xF3;nem. Si enim un&#xED;us del&#xED;cto mors regn&#xE1;vit per unum, multo magis, qui abund&#xE1;ntiam gr&#xE1;ti&#xE6; et donati&#xF3;nis iust&#xED;ti&#xE6; acc&#xED;piunt, in vita regn&#xE1;bunt per unum Iesum Christum.</la></ligne><ligne id="4"><la>&#xD;
Igitur sicut per un&#xED;us del&#xED;ctum in omnes h&#xF3;mines in condemnati&#xF3;nem, sic et per un&#xED;us iust&#xED;tiam in omnes h&#xF3;mines in iustificati&#xF3;nem vit&#xE6;; sicut enim per inoboedi&#xE9;ntiam un&#xED;us h&#xF3;minis peccat&#xF3;res constit&#xFA;ti sunt multi, ita et per un&#xED;us oboediti&#xF3;nem iusti constitu&#xE9;ntur multi.</la></ligne><ligne id="5"><la>&#xD;
Lex autem subintr&#xE1;vit, ut abund&#xE1;ret del&#xED;ctum; ubi autem abund&#xE1;vit pecc&#xE1;tum, superabund&#xE1;vit gr&#xE1;tia, ut sicut regn&#xE1;vit pecc&#xE1;tum in morte, ita et gr&#xE1;tia regnet per iust&#xED;tiam in vitam &#xE6;t&#xE9;rnam per Iesum Christum D&#xF3;minum nostrum.</la></ligne></liturgia>
