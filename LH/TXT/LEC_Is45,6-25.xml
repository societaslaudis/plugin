<?xml version="1.0"?>
<liturgia> <ligne id="0">
<la>Isaias (45,6b-8.18.21b-25)
</la></ligne>
<ligne id="1">
<la>Ego D&#xF3;minus, et non est alter,&#xA0;formans lucem et creans t&#xE9;nebras, f&#xE1;ciens pacem et creans malum: ego D&#xF3;minus f&#xE1;ciens &#xF3;mnia haec.&#xA0;Ror&#xE1;te, caeli, d&#xE9;super, et nubes pluant iust&#xED;tiam; aperi&#xE1;tur terra et g&#xE9;rminet salvati&#xF3;nem; et iust&#xED;tia ori&#xE1;tur simul: ego D&#xF3;minus cre&#xE1;vi eam.&#x201D; Quia haec dicit D&#xF3;minus, qui cre&#xE1;vit caelos, ipse Deus, qui form&#xE1;vit terram et fecit eam, ipse fund&#xE1;vit eam; non ut v&#xE1;cua esset, cre&#xE1;vit eam, ut habitar&#xE9;tur, form&#xE1;vit eam: &#x201C;Ego D&#xF3;minus, et non est &#xE1;lius. Quis aud&#xED;tum fecit hoc ab in&#xED;tio, ex tunc praed&#xED;xit illud? Numquid non ego D&#xF3;minus, et non est ultra Deus absque me? Deus i&#xFA;stus et salvans non est praeter me.&#xA0;Convert&#xED;mini ad me et salvi &#xE9;ritis, omnes fines terrae, quia ego Deus, et non est &#xE1;lius. In memet&#xED;pso iur&#xE1;vi: Egr&#xE9;ssa est de ore meo iust&#xED;tia, verbum, quod non revert&#xE9;tur; quia mihi curv&#xE1;bitur omne genu, et iur&#xE1;bit omnis lingua.&#x201D; &#x201C;T&#xE1;ntum in D&#xF3;mino&#x201D; dicent &#x201C;sunt iust&#xED;tiae et robur!&#x201D; Ad eum v&#xE9;nient et confund&#xE9;ntur omnes, qui rep&#xFA;gnant ei;&#xA0;in D&#xF3;mino iustific&#xE1;bitur et laud&#xE1;bitur omne semen Israel.</la></ligne>
</liturgia>
