<?xml version="1.0" encoding="UTF-8"?>
<liturgia><ligne id="0"><la>Psalmus 38</la><fr/></ligne><ligne id="1"><la>Aegrotantis deprecatio</la><fr/></ligne><ligne id="2"><la>Vanitati creatura subiecta est ...propter eum qui subiecit in spem (Rom 8,20)</la><fr/></ligne><ligne id="3"><la/><fr/></ligne><ligne id="4"><la>Dixi: “Custódiam vias meas, * ut non delínquam in lingua mea;</la><fr/></ligne><ligne id="5"><la>ponam ori meo custódiam, * donec consístit peccátor advérsum me.”</la><fr/></ligne><ligne id="6"><la>Tacens obmútui et sílui absque ullo bono, * et dolor meus renovátus est.</la><fr/></ligne><ligne id="7"><la>Concáluit cor meum intra me, * et in meditatióne mea exársit ignis.</la><fr/></ligne><ligne id="8"><la>Locútus sum in lingua mea: * “Nótum fac mihi, Dómine, finem meum;</la><fr/></ligne><ligne id="9"><la>et númerum diérum meórum quis est, * ut sciam quam brevis sit vita mea.”</la><fr/></ligne><ligne id="10"><la>Ecce paucórum palmórum fecísti dies meos, * et spátium vitae meae tamquam níhilum ante te.</la><fr/></ligne><ligne id="11"><la>Étenim univérsa vánitas omnis homo constitútus est. * Étenim ut imágo pertránsit homo.</la><fr/></ligne><ligne id="12"><la>Étenim vánitas est et concitátur; * thesaurízat et ignórat quis congregábit ea. Et nunc quae est exspectátio mea, Dómine? * Spes mea apud te est.</la><fr/></ligne><ligne id="13"><la>Ab ómnibus iniquitátibus meis érue me, * oppróbrium insipiénti ne ponas me.</la><fr/></ligne><ligne id="14"><la>Obmútui et non apériam os meum, * quóniam tu fecísti.</la><fr/></ligne><ligne id="15"><la>Ámove a me plagas tuas: * ab ictu manus tuae ego deféci.</la><fr/></ligne><ligne id="16"><la>In increpatiónibus, propter iniquitátem, corripuísti hóminem, † et tabéscere fecísti, sicut tínea, desiderabília eíus. * Étenim vánitas omnis homo.</la><fr/></ligne><ligne id="17"><la>Exáudi oratiónem meam, Dómine, * et clamórem meum áuribus pércipe.</la><fr/></ligne><ligne id="18"><la>Ad lácrimas meas ne obsurdéscas, † quóniam ádvena ego sum apud te, * peregrínus sicut omnes patres mei.</la><fr/></ligne><ligne id="19"><la>Avértere a me, ut refrígerer, * priúsquam ábeam et non sim ámplius.</la><fr/></ligne></liturgia>
