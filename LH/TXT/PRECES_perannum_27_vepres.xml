<?xml version="1.0" encoding="UTF-8"?>
<liturgia><ligne id="0"><la>Christus pópuli esuriéntis misértus est et prodígia pro illo sui operátus est amóris. Quorum mémores pia devotióne eum precémur:</la><fr/></ligne><ligne id="1"><la>Amórem tuum osténde nobis, Dómine.</la><fr/></ligne><ligne id="2"><la>Confitémur, Dómine, ómnia benefícia nobis hódie de tua bonitáte processísse:</la><fr/></ligne><ligne id="3"><la>— ne revertántur ad te vácua, sed fructum áfferant in corde bono.</la><fr/></ligne><ligne id="4"><la>Lux et salus ómnium géntium, custódi testes quos in univérsum orbem misísti,</la><fr/></ligne><ligne id="5"><la>— Spíritus in eis ignem accénde.</la><fr/></ligne><ligne id="6"><la>Fac ut mundum ad præcelléntem dignitátem ipsíus omnes magis confórment,</la><fr/></ligne><ligne id="7"><la>— quátenus, te regénte, urgentióribus ætátis nostræ postulatiónibus generóse respóndeant.</la><fr/></ligne><ligne id="8"><la>Animárum médice et córporum, ægrótos álleva, moriéntibus adésto,</la><fr/></ligne><ligne id="9"><la>— et in tuis miseratiónibus nos vísita et réfove.</la><fr/></ligne><ligne id="10"><la>Defúnctos inter beátos annumeráre dignéris,</la><fr/></ligne><ligne id="11"><la>— quorum nómina sunt in libro vitæ.</la><fr/></ligne></liturgia>
