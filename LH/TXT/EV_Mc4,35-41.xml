<?xml version="1.0" encoding="UTF-8"?>
<liturgia><ligne id="0"><la>Marcus (4,35-41)</la><fr/></ligne><ligne id="1"><la>In illa die, cum sero esset factum: “Transeámus contra.” Et dimitténtes turbam, assúmunt eum, ut erat in navi; et áliae naves erant cum illo. Et exóritur procélla magna venti, et fluctus se mittébant in navem, ita ut iam implerétur navis. Et erat ipse in puppi supra cervícal dórmiens; et éxcitant eum et dicunt ei: “Magíster, non ad te pértinet quia perímus?” Et exsúrgens comminátus est vento et dixit mari: “Táce, obmutésce!” Et cessávit ventus, et facta est tranquíllitas magna. Et ait illis: “Quid tímidi estis? Necdum habétis fidem?” Et timuérunt magno timóre et dicébant ad altérutrum: “Quis putas est iste, quia et ventus et mare obóediunt ei?”</la><fr/></ligne></liturgia>
