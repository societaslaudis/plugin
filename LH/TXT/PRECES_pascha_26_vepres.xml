<?xml version="1.0" encoding="UTF-8"?>
<liturgia><ligne id="0"><la>Christum, fontem omnis vitæ et princípium omnis virtútis, celebrémus, orántes:</la><fr/></ligne><ligne id="1"><la>Instáura in mundo regnum tuum, Dómine.</la><fr/></ligne><ligne id="2"><la>Iesu salvátor, qui mortificátus es quidem carne, vivificátus autem Spíritu,</la><fr/></ligne><ligne id="3"><la>— da nobis, peccáto mórtuis, Spíritu vívere.</la><fr/></ligne><ligne id="4"><la>Tu, qui discípulos misísti in mundum univérsum, ut prædicárent Evangélium omni creatúræ,</la><fr/></ligne><ligne id="5"><la>— præsta de Spíritu tuo vívere eos, qui Evangélium annúntiant.</la><fr/></ligne><ligne id="6"><la>Tu, cui data est omnis potéstas in cælo et in terra, ut testimónium perhíbeas veritáti,</la><fr/></ligne><ligne id="7"><la>— corda eórum, qui nos regunt, serva in spíritu veritátis.</la><fr/></ligne><ligne id="8"><la>Qui nova facis ómnia, nobísque regnum tuum vigilánter præcipis exspectáre,</la><fr/></ligne><ligne id="9"><la>— concéde, ut, quo fervéntius cælos novos et terram novam exspectámus, eo sollicítius mundum præséntem excolámus.</la><fr/></ligne><ligne id="10"><la>Tu, qui ad ínferos descendísti, ut ipsis mórtuis gáudium Evangélii nuntiarétur,</la><fr/></ligne><ligne id="11"><la>— ipse lætítia esto et spes ínclita defunctórum.</la><fr/></ligne></liturgia>
