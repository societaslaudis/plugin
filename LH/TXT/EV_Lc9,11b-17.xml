<?xml version="1.0" encoding="UTF-8"?>
<liturgia><ligne id="0"><la>Luc (9,11b-17)</la><fr/></ligne><ligne id="1"><la>In illo tempore: loquebátur illis de regno Dei et eos, qui cura indigébant, sanábat. Dies autem cóeperat declináre; et accedéntes Duódecim dixérunt illi: “Dimítte turbam, ut eúntes in castélla villásque, quae circa sunt, divértant et invéniant escas, quia hic in loco desérto sumus.” Ait autem ad illos: “Vos date illis manducáre.” At illi dixérunt: “Non sunt nobis plus quam quinque panes et duo pisces, nisi forte nos eámus et emámus in omnem hanc turbam escas.” Erant enim fere viri quinque mília. Ait autem ad discípulos suos: “Fácite illos discúmbere per convívia ad quinquagénos.” Et ita fecérunt et discúmbere fecérunt omnes. Accéptis autem quinque pánibus et duóbus píscibus, respéxit in caelum et benedíxit illis et fregit et dabat discípulis suis, ut pónerent ante turbam. Et manducavérunt et saturáti sunt omnes; et sublátum est, quod supérfuit illis, fragmentórum cóphini duódecim.</la><fr/></ligne></liturgia>
