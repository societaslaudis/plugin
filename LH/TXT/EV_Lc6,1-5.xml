<?xml version="1.0" encoding="UTF-8"?>
<liturgia><ligne id="0"><la>Luc (6,1-5)</la><fr/></ligne><ligne id="1"><la>Factum est autem in sábbato, cum transíret per sata, et vellébant discípuli eíus spicas et manducábant confricántes mánibus. Quidam autem pharisaeórum dixérunt: “Quid fácitis, quod non licet in sábbatis?” Et respóndens Iésus ad eos dixit: “Nec hoc legístis, quod fecit David, cum esurísset ipse et qui cum eo erant? Quómodo intrávit in domum Dei et panes propositiónis sumpsit et manducávit et dedit his, qui cum ipso erant, quos non licet manducáre nisi tantum sacerdótibus?” Et dicébat illis: “Dóminus est sábbati Fílius hóminis.”</la><fr/></ligne></liturgia>
