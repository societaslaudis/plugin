<?xml version="1.0"?>
<liturgia> <ligne id="0">
<la>Ad Corinthios I (15,12-20) 
</la></ligne>
<ligne id="1">
<la>Fratres: Si Christus praedic&#xE1;tur quod suscit&#xE1;tus est a m&#xF3;rtuis, qu&#xF3;modo quidam dicunt in vobis qu&#xF3;niam resurr&#xE9;ctio mortu&#xF3;rum non est? Si autem resurr&#xE9;ctio mortu&#xF3;rum non est, neque Christus suscit&#xE1;tus est! Si autem Christus non suscit&#xE1;tus est, in&#xE1;nis est ergo praedic&#xE1;tio nostra, in&#xE1;nis est et fides vestra; inv&#xE9;nimur autem et falsi testes Dei, qu&#xF3;niam testim&#xF3;nium d&#xED;ximus adv&#xE9;rsus Deum quod suscit&#xE1;verit Christum, quem non suscit&#xE1;vit, si r&#xE9;vera m&#xF3;rtui non res&#xFA;rgunt. Nam si m&#xF3;rtui non res&#xFA;rgunt, neque Christus resurr&#xE9;xit; quod si Christus non resurr&#xE9;xit, stulta est fides vestra; adhuc estis in pecc&#xE1;tis vestris. Ergo et, qui dormi&#xE9;runt in Christo, peri&#xE9;runt. Si in hac vita tantum in Christo sper&#xE1;ntes sumus, miserabili&#xF3;res sumus &#xF3;mnibus hom&#xED;nibus. Nunc autem Christus resurr&#xE9;xit a m&#xF3;rtuis, prim&#xED;tiae dormi&#xE9;ntium.</la></ligne>
</liturgia>
