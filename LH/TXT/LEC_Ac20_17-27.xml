<?xml version="1.0"?>
<liturgia> <ligne id="0">
<la>Actus Apostolorum (20,17-27)
</la></ligne>
<ligne id="1">
<la>In di&#xE9;bus illis: A Mil&#xE9;to autem mittens Eph&#xE9;sum convoc&#xE1;vit presb&#xFD;teros eccl&#xE9;siae. Qui cum ven&#xED;ssent ad eum, dixit eis: &#x201C;Vos scitis a prima die, qua ingr&#xE9;ssus sum in &#xC1;siam, qu&#xE1;liter vob&#xED;scum per omne tempus f&#xFA;erim, s&#xE9;rviens D&#xF3;mino cum omni humilit&#xE1;te et l&#xE1;crimis et tentati&#xF3;nibus, quae mihi accid&#xE9;runt in ins&#xED;diis Iudae&#xF3;rum;&#xA0;qu&#xF3;modo nihil subtr&#xE1;xerim ut&#xED;lium, qu&#xF3;minus annunti&#xE1;rem vobis et doc&#xE9;rem vos p&#xFA;blice et per domos,&#xA0;test&#xED;ficans Iud&#x1FD;is atque Graecis in Deum paenit&#xE9;ntiam et fidem in D&#xF3;minum nostrum I&#xE9;sum.&#xA0;Et nunc ecce allig&#xE1;tus ego Sp&#xED;ritu vado in Ierus&#xE1;lem, quae in ea event&#xFA;ra sint mihi ign&#xF3;rans,&#xA0;nisi quod Sp&#xED;ritus Sanctus per omnes civit&#xE1;tes protest&#xE1;tur mihi dicens qu&#xF3;niam v&#xED;ncula et tribulati&#xF3;nes me manent.&#xA0;Sed n&#xED;hili f&#xE1;cio &#xE1;nimam meam preti&#xF3;sam mihi, d&#xFA;mmodo cons&#xFA;mmem cursum meum et minist&#xE9;rium, quod acc&#xE9;pi a D&#xF3;mino I&#xE9;su, testific&#xE1;ri evang&#xE9;lium gr&#xE1;tiae Dei.&#xA0;Et nunc ecce ego scio quia &#xE1;mplius non vid&#xE9;bitis f&#xE1;ciem meam vos omnes, per quos trans&#xED;vi pr&#x1FD;dicans regnum; quapr&#xF3;pter cont&#xE9;stor vos hodi&#xE9;rna die, quia mundus sum a s&#xE1;nguine &#xF3;mnium;&#xA0;non enim subt&#xE9;rfugi, qu&#xF3;minus annunti&#xE1;rem omne cons&#xED;lium Dei vobis.</la></ligne>
</liturgia>
