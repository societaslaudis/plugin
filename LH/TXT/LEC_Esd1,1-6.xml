<?xml version="1.0"?>
<liturgia> <ligne id="0">
<la>Esdrae (1,1-6)
</la></ligne>
<ligne id="1">
<la>In anno primo Cyri regis Pers&#xE1;rum, ut compler&#xE9;tur verbum D&#xF3;mini ex ore Ier&#xE9;miae, suscit&#xE1;vit D&#xF3;minus sp&#xED;ritum Cyri regis Pers&#xE1;rum, qui em&#xED;sit ed&#xED;ctum in omni regno suo &#xE9;tiam per script&#xFA;ram dicens:&#xA0;&#x201C;Haec dicit Cyrus rex Pers&#xE1;rum: &#xD3;mnia regna terrae dedit mihi D&#xF3;minus, Deus caeli, et ipse praec&#xE9;pit mihi, ut aedific&#xE1;rem ei domum in Ierus&#xE1;lem, quae est in Iud&#x1FD;a. Quis ex vobis est de omni p&#xF3;pulo e&#xED;us? Sit D&#xF3;minus Deus suus cum eo, et asc&#xE9;ndat in Ierus&#xE1;lem, quae est in Iud&#x1FD;a, et aed&#xED;ficet domum D&#xF3;mini, Dei Israel; ipse est Deus, qui est in Ierus&#xE1;lem.&#xA0;Et omnes r&#xE9;liqui in cunctis locis, ubic&#xFA;mque h&#xE1;bitant, adiuv&#xE9;ntur a viris de loco suo, arg&#xE9;nto et auro et subst&#xE1;ntia et p&#xE9;core sicut et oblati&#xF3;nibus spont&#xE1;neis pro templo Dei, quod est in Ierus&#xE1;lem.&#x201D;&#xA0;Et surrex&#xE9;runt pr&#xED;ncipes famili&#xE1;rum de I&#xFA;da et Beni&#xE1;min et sacerd&#xF3;tes et Lev&#xED;tae et omnis, cu&#xED;us Deus suscit&#xE1;vit sp&#xED;ritum, ut asc&#xE9;nderent ad aedific&#xE1;ndum templum D&#xF3;mini, quod erat in Ierus&#xE1;lem. Univers&#xED;que, qui erant in circ&#xFA;itu, confortav&#xE9;runt manus e&#xF3;rum cum vasis arg&#xE9;nteis et &#xE1;ureis, subst&#xE1;ntia, p&#xE9;core et pensitati&#xF3;nibus, praeter oblati&#xF3;nes spont&#xE1;neas.</la></ligne>
</liturgia>
