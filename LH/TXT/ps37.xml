<?xml version="1.0" encoding="UTF-8"?>
<liturgia><ligne id="0"><la>Psalmus 37</la><fr/></ligne><ligne id="1"><la>Obsecratio peccatoris in extremo periculo constituti</la><fr/></ligne><ligne id="2"><la>Stabant omnes noti eius a longe (Lc 23,49)</la><fr/></ligne><ligne id="3"><la/><fr/></ligne><ligne id="4"><la>Dómine, ne in furóre tuo árguas me * neque in ira tua corrípias me,</la><fr/></ligne><ligne id="5"><la>quóniam sagíttae tuae infíxae sunt mihi, * et descéndit super me manus tua.</la><fr/></ligne><ligne id="6"><la>Non est sánitas in carne mea a fácie indignatiónis tuae, * non est pax óssibus meis a fácie peccatórum meórum.</la><fr/></ligne><ligne id="7"><la>Quóniam iniquitátes meae supergréssae sunt caput meum * et sicut onus grave gravant me nimis.</la><fr/></ligne><ligne id="8"><la>Putruérunt et corrúpti sunt livóres mei * a fácie insipiéntiae meae.</la><fr/></ligne><ligne id="9"><la>Inclinátus sum et incurvátus nimis; * tota die contristátus ingrediébar.</la><fr/></ligne><ligne id="10"><la>Quóniam lumbi mei impléti sunt ardóribus, * et non est sánitas in carne mea.</la><fr/></ligne><ligne id="11"><la>Afflíctus sum et humiliátus sum nimis, * rugiébam a gémitu cordis mei.</la><fr/></ligne><ligne id="12"><la>Dómine, ante te omne desidérium meum, * et gémitus meus a te non est abscónditus. Palpitávit cor meum, derelíquit me virtus mea, * et lumen oculórum meórum, et ipsum non est mecum.</la><fr/></ligne><ligne id="13"><la>Amíci mei et próximi mei procul a plaga mea stetérunt, * et propínqui mei de longe stetérunt.</la><fr/></ligne><ligne id="14"><la>Et láqueos posuérunt, qui quaerébant ánimam meam; † et, qui requirébant mala mihi, locúti sunt insídias * et dolos tota die meditabántur.</la><fr/></ligne><ligne id="15"><la>Ego autem tamquam surdus non audiébam * et sicut mutus non apériens os suum;</la><fr/></ligne><ligne id="16"><la>et factus sum sicut homo non áudiens * et non habens in ore suo redargutiónes.</la><fr/></ligne><ligne id="17"><la>Quóniam in te, Dómine, sperávi, * tu exáudies, Dómine Deus meus.</la><fr/></ligne><ligne id="18"><la>Quia dixi: “Ne quando supergáudeant mihi; * dum commovéntur pedes mei, magnificántur super me.”</la><fr/></ligne><ligne id="19"><la>Quóniam ego in lapsum parátus sum, * et dolor meus in conspéctu meo semper. Quóniam iniquitátem meam annuntiábo * et sollícitus sum de peccáto meo.</la><fr/></ligne><ligne id="20"><la>Inimíci autem mei vivunt et confirmáti sunt; * et multiplicáti sunt, qui odérunt me iníque.</la><fr/></ligne><ligne id="21"><la>Retribuéntes mala pro bonis detrahébant mihi, * pro eo quod sequébar bonitátem. Ne derelínquas me, Dómine; * Deus meus, ne discésseris a me.</la><fr/></ligne><ligne id="22"><la>Festína in adiutórium meum, * Dómine, salus mea.</la><fr/></ligne></liturgia>
