<?xml version="1.0" encoding="UTF-8"?>
<liturgia><ligne id="0"><la>Psalmus 9 A (9)</la><fr/></ligne><ligne id="1"><la>Gratiarum actio pro victoria</la><fr/></ligne><ligne id="2"><la>Iterum venturus est iudicare vivos et mortuos.</la><fr/></ligne><ligne id="3"><la>I</la><fr/></ligne><ligne id="4"><la>Confitébor tibi, Dómine, in toto corde meo, * narrábo ómnia mirabília tua.</la><fr/></ligne><ligne id="5"><la>Lætábor et exsultábo in te, * psallam nómini tuo, Altíssime.</la><fr/></ligne><ligne id="6"><la>Cum convertúntur inimíci mei retrórsum, * infirmántur et péreunt a fácie tua.</la><fr/></ligne><ligne id="7"><la>Quóniam fecísti iudícium meum et causam meam, * sedísti super thronum, qui iúdicas iustítiam.</la><fr/></ligne><ligne id="8"><la>Increpásti gentes, perdidísti ímpium; * nomen eórum deléstiin ætérnum et in sæculum sæculi.</la><fr/></ligne><ligne id="9"><la>Inimíci defecérunt, * solitúdines sempitérnæ factæ sunt;</la><fr/></ligne><ligne id="10"><la>et civitátes destruxísti: * périit memória eórum cum ipsis.</la><fr/></ligne><ligne id="11"><la>Dóminus autem in ætérnum sedébit, * parávit in iudícium thronum suum</la><fr/></ligne><ligne id="12"><la>et ipse iudicábit orbem terræ in iustítia, * iudicábit pópulos in æquitáte.</la><fr/></ligne><ligne id="13"><la>Et erit Dóminus refúgium opprésso, * refúgium in opportunitátibus, in tribulatióne.</la><fr/></ligne><ligne id="14"><la>Et sperent in te, qui novérunt nomen tuum, * quóniam non dereliquísti quæréntes te, Dómine.</la><fr/></ligne></liturgia>
