<?xml version="1.0"?>
<liturgia> <ligne id="0">
<la>Apocalypsis (14,14-19) 
</la></ligne>
<ligne id="1">
<la>Ego, Ioannes, vidi, et ecce nubem c&#xE1;ndidam, et supra nubem sed&#xE9;ntem quasi F&#xED;lium h&#xF3;minis, hab&#xE9;ntem super caput suum cor&#xF3;nam &#xE1;uream et in manu sua falcem ac&#xFA;tam. Et alter &#xE1;ngelus ex&#xED;vit de templo clamans voce magna ad sed&#xE9;ntem super nubem: &#x201C;M&#xED;tte falcem tuam et mete, quia venit hora, ut met&#xE1;tur, qu&#xF3;niam &#xE1;ruit messis terrae.&#x201D; Et misit, qui sed&#xE9;bat supra nubem, falcem suam in terram, et messa est terra. Et &#xE1;lius &#xE1;ngelus ex&#xED;vit de templo, quod est in caelo, habens et ipse falcem ac&#xFA;tam. Et &#xE1;lius &#xE1;ngelus de alt&#xE1;ri, habens potest&#xE1;tem supra ignem, et clam&#xE1;vit voce magna ad eum, qui hab&#xE9;bat falcem ac&#xFA;tam, dicens: &#x201C;M&#xED;tte falcem tuam ac&#xFA;tam et vind&#xE9;mia botros v&#xED;neae terrae, qu&#xF3;niam mat&#xFA;rae sunt uvae e&#xED;us.&#x201D; Et misit &#xE1;ngelus falcem suam in terram et vindemi&#xE1;vit v&#xED;neam terrae et misit in lacum irae Dei magnum.</la></ligne>
</liturgia>
