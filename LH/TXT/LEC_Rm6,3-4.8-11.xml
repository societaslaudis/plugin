<?xml version="1.0"?>
<liturgia> <ligne id="0">
<la>Ad Romanos (6,3-4.8-11)
</la></ligne>
<ligne id="1">
<la>Fratres: Quic&#xFA;mque baptiz&#xE1;ti sumus in Christum I&#xE9;sum, in mortem ips&#xED;us baptiz&#xE1;ti sumus? Consep&#xFA;lti ergo sumus cum illo per bapt&#xED;smum in mortem, ut quem&#xE1;dmodum suscit&#xE1;tus est Christus a m&#xF3;rtuis per gl&#xF3;riam Patris, ita et nos in novit&#xE1;te vitae ambul&#xE9;mus. Si autem m&#xF3;rtui sumus cum Christo, cr&#xE9;dimus quia simul &#xE9;tiam viv&#xE9;mus cum eo; sci&#xE9;ntes quod Christus suscit&#xE1;tus ex m&#xF3;rtuis iam non m&#xF3;ritur, mors illi ultra non domin&#xE1;tur. Quod enim m&#xF3;rtuus est, pecc&#xE1;to m&#xF3;rtuus est semel; quod autem vivit, vivit Deo. Ita et vos existim&#xE1;te vos m&#xF3;rtuos quidem esse pecc&#xE1;to, viv&#xE9;ntes autem Deo in Christo I&#xE9;su.</la></ligne>
</liturgia>
