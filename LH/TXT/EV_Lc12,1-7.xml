<?xml version="1.0" encoding="UTF-8"?>
<liturgia><ligne id="0"><la>Luc (12,1-7)</la><fr/></ligne><ligne id="1"><la>In illo tempore: Multis turbis circumstántibus, ita ut se ínvicem conculcárent, coepit dícere ad discípulos suos primum: “Atténdite a ferménto pharisaeórum, quod est hypócrisis. Nihil autem opértum est, quod non revelétur, neque abscónditum, quod non sciátur. Quóniam, quae in ténebris dixístis, in lúmine audiéntur; et, quod in aurem locúti estis in cubículis, praedicábitur in tectis. Dico autem vobis amícis meis: Ne terreámini ab his, qui occídunt corpus et post haec non habent ámplius, quod fáciant. Osténdam autem vobis quem timeátis: Timéte eum, qui postquam occíderit, habet potestátem míttere in gehénnam. Ita dico vobis: Hunc timéte. Nonne quinque pásseres véneunt dipúndio? Et unus ex illis non est in oblivióne coram Deo. Sed et capílli cápitis vestri omnes numeráti sunt. Nolíte timére; multis passéribus pluris estis.</la><fr/></ligne></liturgia>
