<?xml version="1.0"?>
<liturgia> <ligne id="0">
<la>Ad Galatas (1,1-2.6-10)
</la></ligne>
<ligne id="1">
<la>Paulus ap&#xF3;stolus, non ab hom&#xED;nibus neque per h&#xF3;minem, sed per I&#xE9;sum Christum et Deum Patrem, qui suscit&#xE1;vit eum a m&#xF3;rtuis, et, qui mecum sunt, omnes fratres eccl&#xE9;siis Gal&#xE1;tiae: Miror quod tam cito transfer&#xED;mini ab eo, qui vos voc&#xE1;vit in gr&#xE1;tia Christi, in &#xE1;liud evang&#xE9;lium; quod non est &#xE1;liud, nisi sunt &#xE1;liqui, qui vos cont&#xFA;rbant et volunt conv&#xE9;rtere evang&#xE9;lium Christi.&#xA0;Sed licet nos aut &#xE1;ngelus de caelo evangel&#xED;zet vobis praet&#xE9;rquam quod evangeliz&#xE1;vimus vobis, an&#xE1;thema sit! Sicut praed&#xED;ximus, et nunc &#xED;terum dico: Si quis vobis evangeliz&#xE1;verit praeter id, quod accep&#xED;stis, an&#xE1;thema sit!&#xA0;Modo enim hom&#xED;nibus su&#xE1;deo aut Deo? Aut quaero hom&#xED;nibus plac&#xE9;re? Si adhuc hom&#xED;nibus plac&#xE9;rem, Christi servus non essem!</la></ligne>
</liturgia>
