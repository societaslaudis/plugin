<?xml version="1.0" encoding="UTF-8"?>
<liturgia><ligne id="0"><la>Psalmus 67</la><fr/></ligne><ligne id="1"><la>Triumphalis ingressus Domini</la><fr/></ligne><ligne id="2"><la>Ascendens in altum captivam duxit captivatem, dedit dona hominibus (Eph 4,10).</la><fr/></ligne><ligne id="3"><la>I</la><fr/></ligne><ligne id="4"><la>Exsúrgit Deus, et dissipántur inimíci eíus; et fúgiunt, qui odérunt eum, a fácie eíus. * Sicut dissipátur fumus, tu díssipas; † sicut fluit cera a fácie ignis, * sic péreunt peccatóres a fácie Dei.</la><fr/></ligne><ligne id="5"><la>Et iústi laeténtur et exsúltent in conspéctu Dei * et delecténtur in laetítia.</la><fr/></ligne><ligne id="6"><la>Cantáte Deo, psalmum dícite nómini eíus; † iter fácite ei, qui fertur super nubes: * Dóminus nomen illi.</la><fr/></ligne><ligne id="7"><la>Iubiláte in conspéctu eíus; † pater orphanórum et iúdex viduárum, * Deus in habitáculo sancto suo.</la><fr/></ligne><ligne id="8"><la>Deus, qui inhabitáre facit desolátos in domo, † qui edúcit vinctos in prosperitátem; * verúmtamen rebélles habitábunt in árida terra.</la><fr/></ligne><ligne id="9"><la>Deus, cum egrederéris in conspéctu pópuli tui, * cum pertransíres in desérto, terra mota est,</la><fr/></ligne><ligne id="10"><la>étiam caeli distillavérunt a fácie Dei Sínai, * a fácie Dei Israel.</la><fr/></ligne><ligne id="11"><la>Plúviam voluntáriam effundébas, Deus; * hereditátem tuam infirmátam, tu refecísti eam.</la><fr/></ligne><ligne id="12"><la>Animália tua habitábant in ea, * parásti in bonitáte tua páuperi, Deus.</la><fr/></ligne><ligne id="13"><la>Dóminus dat verbum; * vírgines annuntiántes bona sunt agmen ingens:</la><fr/></ligne><ligne id="14"><la>“Reges exercítuum fúgiunt, fúgiunt, * et spécies domus dívidit spólia.</la><fr/></ligne><ligne id="15"><la>Et vos dormítis inter médias caulas: * alae colúmbae nitent argénto, et pennae eíus pallóre auri.</la><fr/></ligne><ligne id="16"><la>Dum dispérgit Omnípotens reges super eam, * nive dealbátur Selmon.”</la><fr/></ligne><ligne id="17"><la>Mons Dei mons Basan, mons cacúminum mons Basan. *</la><fr/></ligne><ligne id="18"><la>Ut quid invidétis, montes cacúminum, † monti, in quo beneplácitum est Deo inhabitáre? * Étenim Dóminus habitábit in finem.</la><fr/></ligne><ligne id="19"><la>Currus Dei decem mília mílium: * Dóminus venit de Sínai in sancta.</la><fr/></ligne><ligne id="20"><la>Ascendísti in altum, captívam duxísti captivitátem; † accepísti in donum hómines, * ut étiam rebélles hábitent apud Dóminum Deum.</la><fr/></ligne></liturgia>
