<?xml version="1.0" encoding="UTF-8"?>
<liturgia><ligne id="0"><la/><fr/></ligne><ligne id="1"><la/><fr/></ligne><ligne id="2"><la/><fr/></ligne><ligne id="3"><la>II</la><fr/></ligne><ligne id="4"><la>Qui descéndunt mare in návibus, * faciéntes operatiónem in aquis multis,</la><fr/></ligne><ligne id="5"><la>ipsi vidérunt ópera Dómini * et mirabília eíus in profúndo.</la><fr/></ligne><ligne id="6"><la>Dixit et excitávit spíritum procéllae, * et exaltáti sunt fluctus eíus.</la><fr/></ligne><ligne id="7"><la>Ascéndunt usque ad caelos † et descéndunt usque ad abýssos; * ánima eórum in malis tabescébat.</la><fr/></ligne><ligne id="8"><la>Turbáti sunt et moti sunt sicut ébrius, * et omnis sapiéntia eórum devoráta est.</la><fr/></ligne><ligne id="9"><la>Et clamavérunt ad Dóminum, cum tribularéntur, * et de necessitátibus eórum edúxit eos.</la><fr/></ligne><ligne id="10"><la>Et státuit procéllam eíus in auram, * et tacuérunt fluctus eíus.</la><fr/></ligne><ligne id="11"><la>Et laetáti sunt, quia siluérunt, * et dedúxit eos in portum voluntátis eórum. Confiteántur Dómino propter misericórdiam eíus * et mirabília eíus in fílios hóminum; et exáltent eum in ecclésia plebis * et in convéntu seniórum laudent eum.</la><fr/></ligne><ligne id="12"><la>Pósuit flúmina in desértum * et éxitus aquárum in sitim,</la><fr/></ligne><ligne id="13"><la>terram fructíferam in salsúginem * a malítia inhabitántium in ea.</la><fr/></ligne><ligne id="14"><la>Pósuit desértum in stagna aquárum * et terram sine aqua in éxitus aquárum.</la><fr/></ligne><ligne id="15"><la>Et collocávit illic esuriéntes, * et constituérunt civitátem habitatiónis.</la><fr/></ligne><ligne id="16"><la>Et seminavérunt agros et plantavérunt víneas, * et fecérunt fructum in provéntum suum.</la><fr/></ligne><ligne id="17"><la>Et benedíxit eis, et multiplicáti sunt nimis, * et iuménta eórum non minorávit.</la><fr/></ligne><ligne id="18"><la>Et pauci facti sunt et vexáti sunt * a tribulatióne malórum et dolóre.</la><fr/></ligne><ligne id="19"><la>Effúdit contemptiónem super príncipes * et erráre fecit eos in desérto ínvio.</la><fr/></ligne><ligne id="20"><la>Et suscépit páuperem de inópia * et pósuit sicut oves famílias.</la><fr/></ligne><ligne id="21"><la>Vidébunt recti et laetabúntur, * et omnis iníquitas oppilábit os suum.</la><fr/></ligne><ligne id="22"><la>Quis sápiens, et custódiet haec * et intélleget misericórdias Dómini?.</la><fr/></ligne></liturgia>
