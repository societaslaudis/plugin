<?xml version="1.0" encoding="UTF-8"?>
<liturgia><ligne id="0"><la>Matthaeus (17,22-27)</la><fr/></ligne><ligne id="1"><la>In illo tempore: Conversántibus autem eis in Galilǽa, dixit illis Iésus: “Fílius hóminis tradéndus est in manus hóminum, et occídent eum, et tértio die resúrget.” Et contristáti sunt veheménter. Et cum veníssent Caphárnaum, accessérunt, qui didráchma accipiébant, ad Petrum et dixérunt: “Magíster vester non solvit didráchma?” Ait: “Étiam.” Et cum intrásset domum, praevénit eum Iésus dicens: “Quid tibi vidétur, Simon? Reges terrae a quibus accípiunt tribútum vel censum? A fíliis suis an ab aliénis?” Cum autem ille dixísset: “Ab aliénis”, dixit illi Iésus: “Ergo líberi sunt fílii. Ut autem non scandalizémus eos, vade ad mare et mitte hamum; et eum piscem, qui primus ascénderit, tolle; et, apérto ore, eíus invénies statérem. Illum sumens, da eis pro me et te.”</la><fr/></ligne></liturgia>
