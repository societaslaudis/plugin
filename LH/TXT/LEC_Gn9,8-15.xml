<?xml version="1.0"?>
<liturgia> <ligne id="0">
<la>Genesis (9,8-15)
</la></ligne>
<ligne id="1">
<la>Haec quoque dixit Deus ad Noe et ad f&#xED;lios e&#xED;us cum eo:&#xA0;&#x201C;Ecce ego st&#xE1;tuam pactum meum vob&#xED;scum et cum s&#xE9;mine vestro post vos&#xA0;et ad omnem &#xE1;nimam viv&#xE9;ntem, quae est vob&#xED;scum tam in vol&#xFA;cribus quam in ium&#xE9;ntis et in &#xF3;mnibus b&#xE9;stiis terrae, quae sunt vob&#xED;scum, cunctis, quae egr&#xE9;ssa sunt de arca, univ&#xE9;rsis b&#xE9;stiis terrae.&#xA0;St&#xE1;tuam pactum meum vob&#xED;scum; et nequ&#xE1;quam ultra interfici&#xE9;tur omnis caro aquis dil&#xFA;vii, neque erit de&#xED;nceps dil&#xFA;vium d&#xED;ssipans terram.&#x201D; Dix&#xED;tque Deus: &#x201C;Hoc signum f&#xF3;ederis, quod do inter me et vos et ad omnem &#xE1;nimam viv&#xE9;ntem, quae est vob&#xED;scum, in generati&#xF3;nes sempit&#xE9;rnas: arcum meum ponam in n&#xFA;bibus, et erit signum f&#xF3;ederis inter me et inter terram. Cumque obd&#xFA;xero n&#xFA;bibus caelum, appar&#xE9;bit arcus meus in n&#xFA;bibus, et record&#xE1;bor f&#xF3;ederis mei vob&#xED;scum et cum omni &#xE1;nima viv&#xE9;nte, quae carnem v&#xE9;getat; et non erunt ultra aquae dil&#xFA;vii ad del&#xE9;ndum univ&#xE9;rsam carnem.</la></ligne>
</liturgia>
