<?xml version="1.0" encoding="UTF-8"?>
<liturgia><ligne id="0"><la> </la><fr/></ligne><ligne id="1"><la> </la><fr/></ligne><ligne id="2"><la> </la><fr/></ligne><ligne id="3"><la>II</la><fr/></ligne><ligne id="4"><la>Declína a malo et fac bonum, * et inhabitábis in sǽculum sǽculi,</la><fr/></ligne><ligne id="5"><la>quia Dóminus amat iudícium * et non derelínquet sanctos suos.</la><fr/></ligne><ligne id="6"><la>Iniústi in aetérnum disperíbunt, * et semen impiórum exterminábitur.</la><fr/></ligne><ligne id="7"><la>Iústi autem hereditábunt terram * et inhabitábunt in sǽculum sǽculi super eam.</la><fr/></ligne><ligne id="8"><la>Os iústi meditábitur sapiéntiam, * et lingua eíus loquétur iudícium;</la><fr/></ligne><ligne id="9"><la>lex Dei eíus in corde ipsíus, * et non vacillábunt gressus eíus.</la><fr/></ligne><ligne id="10"><la>Consíderat peccátor iústum * et quaerit mortificáre eum;</la><fr/></ligne><ligne id="11"><la>Dóminus autem non derelínquet eum in mánibus eíus * nec damnábit eum, cum iudicábitur illi.</la><fr/></ligne><ligne id="12"><la>Exspécta Dóminum et custódi viam eíus, † et exaltábit te, ut hereditáte cápias terram; * cum exterminabúntur peccatóres, vidébis.</la><fr/></ligne><ligne id="13"><la>Vidi ímpium superexaltátum * et elevátum sicut cedrum viréntem;</la><fr/></ligne><ligne id="14"><la>et transívi, et ecce non erat, * et quaesívi eum, et non est invéntus.</la><fr/></ligne><ligne id="15"><la>Obsérva innocéntiam et vide aequitátem, * quóniam est postéritas hómini pacífico.</la><fr/></ligne><ligne id="16"><la>Iniústi autem disperíbunt simul, * postéritas impiórum exterminábitur.</la><fr/></ligne><ligne id="17"><la>Salus autem iustórum a Dómino, * et protéctor eórum in témpore tribulatiónis.</la><fr/></ligne><ligne id="18"><la>Et adiuvábit eos Dóminus et liberábit eos † et éruet eos a peccatóribus et salvábit eos, * quia speravérunt in eo.</la><fr/></ligne></liturgia>
