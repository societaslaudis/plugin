<?xml version="1.0" encoding="UTF-8"?>
<liturgia><ligne id="0"><la>Marcus (12,38-44)</la><fr/></ligne><ligne id="1"><la>In illo tempore: Dicébat in doctrína sua: “Cavéte a scribis, qui volunt in stolis ambuláre et salutári in foro et in primis cáthedris sedére in synagógis et primos discúbitus in cenis; qui dévorant domos viduárum et osténtant prolíxas oratiónes. Hi accípient ámplius iudícium.” Et sedens contra gazophylácium aspiciébat quómodo turba iactáret aes in gazophylácium; et multi dívites iactábant multa. Et cum venísset una vídua pauper, misit duo minúta, quod est quadrans. Et cónvocans discípulos suos ait illis: “Amen dico vobis: Vídua haec pauper plus ómnibus misit, qui misérunt in gazophylácium: Omnes enim ex eo, quod abundábat illis, misérunt; haec vero de penúria sua ómnia, quae hábuit, misit, totum victum suum.”</la><fr/></ligne></liturgia>
