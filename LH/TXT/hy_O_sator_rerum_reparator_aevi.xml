<?xml version="1.0" encoding="UTF-8"?>
<liturgia><ligne id="0"><la>Hymnus</la><fr/></ligne><ligne id="1"><la>O sator rerum, reparátor ævi,</la><fr/></ligne><ligne id="2"><la>Christe, rex regum, metuénde censor,</la><fr/></ligne><ligne id="3"><la>tu preces nostras paritérque laudes</la><fr/></ligne><ligne id="4"><la>súscipe clemens.</la><fr/></ligne><ligne id="5"><la>Noctis en cursu tibi vota laudum</la><fr/></ligne><ligne id="6"><la>pángimus; præsta tibi sint ut apta,</la><fr/></ligne><ligne id="7"><la>nosque concéntu réfove perénni,</la><fr/></ligne><ligne id="8"><la>lúminis auctor.</la><fr/></ligne><ligne id="9"><la>Da dies nobis probitáte faustos</la><fr/></ligne><ligne id="10"><la>mortis ignáram tribuéndo vitam,</la><fr/></ligne><ligne id="11"><la>semper ut nostros tua sit per actus</la><fr/></ligne><ligne id="12"><la>glória perpes.</la><fr/></ligne><ligne id="13"><la>Ure cor nostrum, pius ure lumbos</la><fr/></ligne><ligne id="14"><la>igne divíno vigilésque nos fac,</la><fr/></ligne><ligne id="15"><la>semper ardéntes mánibus lucérnas</la><fr/></ligne><ligne id="16"><la>ut teneámus.</la><fr/></ligne><ligne id="17"><la>Æqua laus summum célebret Paréntem</la><fr/></ligne><ligne id="18"><la>teque, Salvátor, pie rex, per ævum;</la><fr/></ligne><ligne id="19"><la>Spíritus Sancti résonet per omnem</la><fr/></ligne><ligne id="20"><la>glória mundum. Amen.</la><fr/></ligne></liturgia>
