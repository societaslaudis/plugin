<?xml version="1.0"?>
<liturgia> <ligne id="0">
<la>Isaias (49,1-6)
</la></ligne>
<ligne id="1">
<la>Aud&#xED;te me, &#xED;nsulae, et att&#xE9;ndite, p&#xF3;puli de longe; D&#xF3;minus ab &#xFA;tero voc&#xE1;vit me, de ventre matris meae record&#xE1;tus est n&#xF3;minis mei; et p&#xF3;suit os meum quasi gl&#xE1;dium ac&#xFA;tum, in umbra manus suae prot&#xE9;xit me et p&#xF3;suit me sicut sag&#xED;ttam el&#xE9;ctam, in ph&#xE1;retra sua absc&#xF3;ndit me et dixit mihi: &#x201C;S&#xE9;rvus meus es tu, Israel, in quo glori&#xE1;bor.&#x201D; Et ego dixi: &#x201C;In v&#xE1;cuum labor&#xE1;vi, sine causa et vane fortit&#xFA;dinem meam cons&#xFA;mpsi; ver&#xFA;mtamen iud&#xED;cium meum cum D&#xF3;mino, et merces mea cum Deo meo.&#x201D; Et nunc dicit D&#xF3;minus, qui form&#xE1;vit me ex &#xFA;tero servum sibi, ut red&#xFA;cerem I&#xE1;cob ad eum, et Israel ei congregar&#xE9;tur; et glorific&#xE1;tus sum in &#xF3;culis D&#xF3;mini, et Deus meus factus est fortit&#xFA;do mea. Et dixit: &#x201C;P&#xE1;rum est ut sis mihi servus ad suscit&#xE1;ndas tribus I&#xE1;cob et rel&#xED;quias Israel reduc&#xE9;ndas: dabo te in lucem g&#xE9;ntium, ut sit salus mea usque ad extr&#xE9;mum terrae.&#x201D;</la></ligne>
</liturgia>
