<?xml version="1.0" encoding="UTF-8"?>
<liturgia><ligne id="0"><la>Hymnus</la><fr/></ligne><ligne id="1"><la>Crux fidélis, inter omnes arbor una nóbilis ;</la><fr/></ligne><ligne id="2"><la>Nulla silva talem profert, fronde, flore, gérmine. Dulce lignum, dulces clavos, dulce pondus sústinet. Pange, lingua, gloriósi praélium certáminis, Et super Crucis trophaéum dic triúmphum nóbilem: Quáliter Redémptor orbis immolátus vícerit. Crux fidélis, inter omnes arbor una nóbilis; Nulla silva talem profert, fronde, flore, gérmine. De paréntis protoplásti fraude Factor cóndolens, Quando pomi noxiális morsu in mortem córruit: Ipse lignum tunc notávit, damna ligni ut sólveret. Dulce lignum, dulces clavos, dulce pondus sústinet. Hoc opus nostrae salútis ordo depopóscerat: Multifórmis proditóris ars ut artem fálleret,</la><fr/></ligne><ligne id="3"><la>Et medélam ferret inde, hostis unde laéserat.</la><fr/></ligne><ligne id="4"><la>Crux fidélis, inter omnes arbor una nóbilis ;</la><fr/></ligne><ligne id="5"><la>Nulla silva talem profert, fronde, flore, gérmine. Quando venit ergo sacri plenitúdo témporis, Missus est ab arce Patris, natus orbis Cónditor, Atque ventre virgináli caro factus pródiit. Dulce lignum, dulces clavos, dulce pondus sústinet. Vagit infans inter arcta cónditus praesépia, Membra pannis involúta Virgo Mater álligat, Et manus pedésque et crura stricta cingit fáscia.</la><fr/></ligne><ligne id="6"><la>Crux fidélis, inter omnes arbor una nóbilis ;</la><fr/></ligne><ligne id="7"><la>Nulla silva talem profert, fronde, flore, gérmine. Lustrix sex qui iam peráctis, tempus implens córporis, Se volénte, natus ad hoc, passióni déditus, Agnus in Crucis levátur immolándus stípite. Dulce lignum, dulces clavos, dulce pondus sústinet. Hic acétum, fel, arúndo, sputa, clavi, láncea, Mite corpus perforátur: sanguis, unda prófluit: Terra, pontus, astra, mundus quo lavántur flúmine ! Crux fidélis, inter omnes arbor una nóbilis ; Nulla silva talem profert, fronde, flore, gérmine. Flecte ramos, arbor alta, tensa laxa víscera, Et rigor lentéscat ille, quem dedit natívitas,</la><fr/></ligne><ligne id="8"><la>Ut supérni membra Regis miti tendas stípite.</la><fr/></ligne><ligne id="9"><la>Dulce lignum, dulces clavos, dulce pondus sústinet. Sola digna tu fuísti ferre saecli prétium, Atque portum praeparáre nauta mundo náufrago, Quem sacer cruor perúnxit, fusus Agni córpore. Crux fidélis, inter omnes arbor una nóbilis ; Nulla silva talem profert, fronde, flore, gérmine. Conclusio numquam omittenda Glória et honor Deo usquequáque Altíssimo: Una Patri Filióque, ínclyto Paráclito: Cui laus est et potéstas per aetérna saécula. Amen. Dulce lignum, dulces clavos, dulce pondus sústinet.</la><fr/></ligne></liturgia>
