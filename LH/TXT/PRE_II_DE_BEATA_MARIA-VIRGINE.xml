<?xml version="1.0" encoding="UTF-8"?>
<liturgia>
	<ligne id="0"><la>PRÆFATIO II DE BEATA MARIA VIRGINE</la><fr/></ligne>
<ligne id="0"><la>Ecclesia, verbis Mariæ, laudes Deo persolvit</la><fr/></ligne>
<ligne id="0"><la>Vere dignum et iustum est, æquum et salutáre,
in ómnium Sanctórum provéctu te mirábilem confitéri,
et potíssimum, beátæ Vírginis Maríæ memóriam recoléntes,
cleméntiam tuam ipsíus grato magnificáre præcónio.
Vere namque in omnes terræ fines magna fecísti,
ac tuam in saécula prorogásti misericórdiæ largitátem,
cum, ancíllæ tuæ humilitátem aspíciens,
per eam dedísti humánæ salútis auctórem,
Fílium tuum, Iesum Christum, Dóminum nostrum.
Per quem maiestátem tuam adórat exércitus Angelórum,
ante conspéctum tuum in æternitáte lætántium.
Cum quibus et nostras voces ut admítti iúbeas, deprecámur,
sócia exsultatióne dicéntes:</la><fr/></ligne></liturgia>
