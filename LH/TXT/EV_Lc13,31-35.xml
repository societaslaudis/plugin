<?xml version="1.0" encoding="UTF-8"?>
<liturgia><ligne id="0"><la>Luc (13,31-35)</la><fr/></ligne><ligne id="1"><la>In illa die accessérunt quidam pharisaeórum dicéntes illi: “Exi et vade hinc, quia Heródes vult te occídere.” Et ait illis: “Ite, dícite vulpi illi: ‘Ecce eício daemónia et sanitátes perfício hódie et cras et tértia consúmmor. Verúmtamen opórtet me hódie et cras et sequénti ambuláre, quia non capit prophétam períre extra Ierusálem.’ Ierusálem, Ierusálem, quae occídis prophétas et lápidas eos, qui missi sunt ad te, quótiens vólui congregáre fílios tuos, quemádmodum avis nidum suum sub pinnis, et noluístis. Ecce relínquitur vobis domus vestra. Dico autem vobis: Non vidébitis me, donec véniat cum dicétis: ‘Benedíctus, qui venit in nómine Dómini.’”</la><fr/></ligne></liturgia>
