<?xml version="1.0"?>
<liturgia> <ligne id="0">
<la>Regum I (8,41-43)
</la></ligne>
<ligne id="1">
<la>In diebus illis: Oravit Salomon in templo dicens: Alien&#xED;gena, qui non est de p&#xF3;pulo tuo Israel, cum v&#xE9;nerit de terra long&#xED;nqua propter nomen tuum &#x2013; audi&#xE9;tur enim nomen tuum magnum et manus tua fortis et br&#xE1;chium tuum ext&#xE9;ntum ub&#xED;que &#x2013; cum v&#xE9;nerit ergo et or&#xE1;verit in hoc loco,&#xA0;tu ex&#xE1;udies in caelo in loco habitati&#xF3;nis tuae et f&#xE1;cies &#xF3;mnia, pro quibus invoc&#xE1;verit te alien&#xED;gena, ut sciant univ&#xE9;rsi p&#xF3;puli terr&#xE1;rum nomen tuum et t&#xED;meant te, sicut p&#xF3;pulus tuus Israel, et probent quia nomen tuum invoc&#xE1;tum est super domum hanc, quam aedific&#xE1;vi.</la></ligne>
</liturgia>
