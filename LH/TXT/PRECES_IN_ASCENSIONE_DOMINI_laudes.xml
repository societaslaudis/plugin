<?xml version="1.0" encoding="UTF-8"?>
<liturgia><ligne id="0"><la>Dóminum, exaltátum a terra et ómnia ad seípsum trahéntem, invocémus cum exsultatióne, acclamántes: Tu rex glóriæ, Christe.
O rex glóriæ, Dómine Iesu, qui, semel oblátus ut hóstia pro peccátis, victor ad Patris déxteram ascendísti, 
— in sempitérnum consúmma sanctificátos.
Sacérdos ætérne et novi miníster testaménti, semper vivens ad interpellándum pro nobis, 
— salva pópulum deprecántem.
Qui te præbuísti vivum post passiónem tuam et per dies quadragínta discípulis apparuísti, 
— hódie fidem nostram confírma.
Qui hódie Spíritum Apóstolis promisísti, ut tibi testes fíerent usque ad últimum terræ, 
— per virtútem Spíritus testimónium róbora nostrum.</la><fr/></ligne></liturgia>
