<?xml version="1.0"?>
<liturgia> <ligne id="0">
<la>Actus Apostolorum (28,11-16.30-31)
</la></ligne>
<ligne id="1">
<la>Post menses autem tres, navig&#xE1;vimus in navi Alex&#xE1;ndrina, quae in &#xED;nsula hiem&#xE1;verat, cui erat ins&#xED;gne Cast&#xF3;rum. Et cum veniss&#xE9;mus Syrac&#xFA;sam, m&#xE1;nsimus ibi tr&#xED;duo; inde solv&#xE9;ntes dev&#xE9;nimus Rh&#xE9;gium. Et post unum diem, superveni&#xE9;nte austro, sec&#xFA;nda die ven&#xED;mus Put&#xE9;olos, ubi, inv&#xE9;ntis fr&#xE1;tribus, rog&#xE1;ti sumus man&#xE9;re apud eos dies septem; et sic ven&#xED;mus Romam. Et inde cum aud&#xED;ssent de nobis fratres, occurr&#xE9;runt nobis usque ad &#xC1;ppii Forum et Tres Tab&#xE9;rnas; quos cum vid&#xED;sset Paulus, gr&#xE1;tias agens Deo, acc&#xE9;pit fid&#xFA;ciam. Cum introiss&#xE9;mus autem Romam, perm&#xED;ssum est Paulo man&#xE9;re s&#xED;bimet cum custodi&#xE9;nte se m&#xED;lite. Mansit autem bi&#xE9;nnio toto in suo cond&#xFA;cto; et suscipi&#xE9;bat omnes, qui ingredieb&#xE1;ntur ad eum, pr&#x1FD;dicans regnum Dei et docens quae sunt de D&#xF3;mino I&#xE9;su Christo cum omni fid&#xFA;cia sine prohibiti&#xF3;ne.</la></ligne>
</liturgia>
