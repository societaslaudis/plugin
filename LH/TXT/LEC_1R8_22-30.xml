<?xml version="1.0"?>
<liturgia> <ligne id="0">
<la>Regum III (8,22-23.27-30) 
</la></ligne>
<ligne id="1">
<la>In di&#xE9;bus illis: Stetit autem S&#xE1;lomon ante alt&#xE1;re D&#xF3;mini in consp&#xE9;ctu omnis eccl&#xE9;siae Israel et exp&#xE1;ndit manus suas in caelum et ait: &#x201C;D&#xF3;mine, Deus Israel, non est s&#xED;milis tui Deus in caelo d&#xE9;super et super terra de&#xF3;rsum, qui cust&#xF3;dis pactum et miseric&#xF3;rdiam servis tuis, qui &#xE1;mbulant coram te in toto corde suo; Erg&#xF3;ne put&#xE1;ndum est quod vere Deus h&#xE1;bitet super terram? Si enim caelum et caeli cael&#xF3;rum te c&#xE1;pere non possunt, quanto magis domus haec, quam aedific&#xE1;vi! Sed r&#xE9;spice ad orati&#xF3;nem servi tui et ad preces e&#xED;us, D&#xF3;mine Deus meus; audi clam&#xF3;rem et orati&#xF3;nem, quam servus tuus orat coram te h&#xF3;die, ut sint &#xF3;culi tui ap&#xE9;rti super domum hanc nocte ac die, super locum, de quo dix&#xED;sti: &#x201C;Erit nomen meum ibi&#x201D;, ut ex&#xE1;udias orati&#xF3;nem, qua orat te servus tuus in loco isto, ut ex&#xE1;udias deprecati&#xF3;nem servi tui et p&#xF3;puli tui Israel, quodc&#xFA;mque or&#xE1;verint in loco isto, et ex&#xE1;udies in loco habit&#xE1;culi tui in caelo et, cum exaud&#xED;eris, prop&#xED;tius eris.</la></ligne>
</liturgia>
