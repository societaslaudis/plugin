<?xml version="1.0"?>
<liturgia> <ligne id="0">
<la>Ad Corinthios II (4,13-5,1)
</la></ligne>
<ligne id="1">
<la>Fratres: Hab&#xE9;ntes autem e&#xFA;ndem sp&#xED;ritum f&#xED;dei, sicut scriptum est: &#x201C;Cr&#xE9;didi, propter quod loc&#xFA;tus sum&#x201D;, et nos cr&#xE9;dimus, propter quod et l&#xF3;quimur, sci&#xE9;ntes qu&#xF3;niam, qui suscit&#xE1;vit D&#xF3;minum I&#xE9;sum, et nos cum I&#xE9;su suscit&#xE1;bit et const&#xED;tuet vob&#xED;scum. &#xD3;mnia enim propter vos, ut gr&#xE1;tia ab&#xFA;ndans per multos grati&#xE1;rum acti&#xF3;nem abund&#xE1;re f&#xE1;ciat in gl&#xF3;riam Dei. Propter quod non def&#xED;cimus, sed licet is, qui foris est, noster homo corr&#xFA;mpitur, tamen is, qui intus est, noster renov&#xE1;tur de die in diem. Id enim, quod in praes&#xE9;nti est, leve tribulati&#xF3;nis nostrae supra modum in sublimit&#xE1;tem aet&#xE9;rnum gl&#xF3;riae pondus oper&#xE1;tur nobis, non contempl&#xE1;ntibus nobis, quae vid&#xE9;ntur, sed quae non vid&#xE9;ntur; quae enim vid&#xE9;ntur, tempor&#xE1;lia sunt, quae autem non vid&#xE9;ntur, aet&#xE9;rna sunt. Scimus enim qu&#xF3;niam, si terr&#xE9;stris domus nostra hu&#xED;us tabern&#xE1;culi dissolv&#xE1;tur, aedificati&#xF3;nem ex Deo hab&#xE9;mus domum non manuf&#xE1;ctam, aet&#xE9;rnam in caelis.</la></ligne>
</liturgia>
