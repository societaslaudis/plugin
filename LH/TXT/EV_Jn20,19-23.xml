<?xml version="1.0" encoding="UTF-8"?>
<liturgia><ligne id="0"><la>Io (20,19-23)</la><fr/></ligne><ligne id="1"><la>Cum esset ergo sero die illa prima sabbatórum, et fores essent clausae, ubi erant discípuli, propter metum Iudaeórum, venit Iésus et stetit in médio et dicit eis: “Pax vobis!” Et hoc cum dixísset, osténdit eis manus et latus. Gavísi sunt ergo discípuli, viso Dómino. Dixit ergo eis íterum: “Pax vobis! Sicut misit me Pater, et ego mitto vos.” Et cum hoc dixísset, insufflávit et dicit eis: “Accípite Spíritum Sanctum. Quorum remiséritis peccáta, remíssa sunt eis; quorum retinuéritis, reténta sunt.”</la><fr/></ligne></liturgia>
