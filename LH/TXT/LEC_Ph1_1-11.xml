<?xml version="1.0"?>
<liturgia> <ligne id="0">
<la>Ad Philippenses (1,1-11) 
</la></ligne>
<ligne id="1">
<la>Paulus et Tim&#xF3;theus servi Christi I&#xE9;su &#xF3;mnibus sanctis in Christo I&#xE9;su, qui sunt Phil&#xED;ppis, cum ep&#xED;scopis et di&#xE1;conis: gr&#xE1;tia vobis et pax a Deo Patre nostro et D&#xF3;mino I&#xE9;su Christo. Gr&#xE1;tias ago Deo meo in omni mem&#xF3;ria vestri, semper in omni orati&#xF3;ne mea pro &#xF3;mnibus vobis cum g&#xE1;udio deprecati&#xF3;nem f&#xE1;ciens super communi&#xF3;ne vestra in evang&#xE9;lio a prima die usque nunc; conf&#xED;dens hoc ipsum, quia, qui coepit in vobis opus bonum, perf&#xED;ciet usque in diem Christi I&#xE9;su; sicut est mihi i&#xFA;stum hoc sent&#xED;re pro &#xF3;mnibus vobis, eo quod h&#xE1;beam in corde vos et in v&#xED;nculis meis et in defensi&#xF3;ne et confirmati&#xF3;ne evang&#xE9;lii s&#xF3;cios gr&#xE1;tiae meae omnes vos esse. Testis enim mihi Deus, qu&#xF3;modo c&#xFA;piam omnes vos in visc&#xE9;ribus Christi I&#xE9;su. Et hoc oro, ut c&#xE1;ritas vestra magis ac magis ab&#xFA;ndet in sci&#xE9;ntia et omni sensu, ut prob&#xE9;tis poti&#xF3;ra, ut sitis sinc&#xE9;ri et sine off&#xE9;nsa in diem Christi, repl&#xE9;ti fructu iust&#xED;tiae, qui est per I&#xE9;sum Christum, in gl&#xF3;riam et laudem Dei.</la></ligne>
<ligne id="2">
</ligne>
<ligne id="3">
</ligne>
</liturgia>
