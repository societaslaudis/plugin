<?xml version="1.0" encoding="UTF-8"?>
<liturgia><ligne id="0"><la>Ad Thessalonicenses I (2,7b-9.13)
</la><fr/></ligne><ligne id="1"><la>Fratres: Facti sumus párvuli in médio vestrum, tamquam si nutrix fóveat fílios suos; ita desiderántes vos, cúpide volebámus trádere vobis non solum evangélium Dei sed étiam ánimas nostras, quóniam caríssimi nobis facti estis. Mémores enim estis, fratres, labóris nostri et fatigatiónis; nocte et die operántes, ne quem vestrum gravarémus, praedicávimus in vobis evangélium Dei. Ídeo et nos grátias ágimus Deo sine intermissióne, quóniam cum accepissétis a nobis verbum audítus Dei, accepístis non ut verbum hóminum sed, sicut est vere, verbum Dei, quod et operátur in vobis, qui créditis.</la><fr/></ligne></liturgia>
