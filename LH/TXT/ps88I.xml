<?xml version="1.0" encoding="UTF-8"?>
<liturgia><ligne id="0"><la>Psalmus 88 (89), 2-38</la><fr>Psaume 88 (89), 2-38</fr></ligne><ligne id="1"><la>Misericordiæ Domini super domum David</la><fr/></ligne><ligne id="2"><la>Deus ex semine David secundum promissionem eduxit Salvatorem Iesum (Act 13, 22. 23).</la><fr/></ligne><ligne id="3"><la>I</la><fr/></ligne><ligne id="4"><la>Misericórdias Dómini in ætérnum cantábo, * in generatiónem et generatiónem annuntiábo veritátem tuam in ore meo.</la><fr/></ligne><ligne id="5"><la>Quóniam dixísti: «In ætérnum misericórdia ædificábitur», * in cælis firmábitur véritas tua.</la><fr/></ligne><ligne id="6"><la>«Dispósui testaméntum elécto meo, * iurávi David servo meo:</la><fr/></ligne><ligne id="7"><la>Usque in ætérnum confirmábo semen tuum * et ædificábo in generatiónem et generatiónem sedem tuam».</la><fr/></ligne><ligne id="8"><la>Confitebúntur cæli mirabília tua, Dómine, * étenim veritátem tuam in ecclésia sanctórum.</la><fr/></ligne><ligne id="9"><la>Quóniam quis in núbibus æquábitur Dómino, * símilis erit Dómino in fíliis Dei?</la><fr/></ligne><ligne id="10"><la>Deus, metuéndus in consílio sanctórum, * magnus et terríbilis super omnes, qui in circúitu eius sunt.</la><fr/></ligne><ligne id="11"><la>Dómine Deus virtútum, quis símilis tibi? * Potens es, Dómine, et véritas tua in circúitu tuo.</la><fr/></ligne><ligne id="12"><la>Tu domináris supérbiæ maris, * elatiónes flúctuum eius tu mítigas.</la><fr/></ligne><ligne id="13"><la>Tu conculcásti sicut vulnerátum Rahab, * in bráchio virtútis tuæ dispersísti inimícos tuos.</la><fr/></ligne><ligne id="14"><la>Tui sunt cæli, et tua est terra, * orbem terræ et plenitúdinem eius tu fundásti.</la><fr/></ligne><ligne id="15"><la>Aquilónem et austrum tu creásti, * Thabor et Hermon in nómine tuo exsultábunt.</la><fr/></ligne><ligne id="16"><la>Tibi bráchium cum poténtia; * firma est manus tua, et exaltáta déxtera tua.</la><fr/></ligne><ligne id="17"><la>Iustítia et iudícium firmaméntum sedis tuæ. * Misericórdia et véritas præcédent fáciem tuam.</la><fr/></ligne><ligne id="18"><la>Beátus pópulus, qui scit iubilatiónem. * Dómine, in lúmine vultus tui ambulábunt</la><fr/></ligne><ligne id="19"><la>et in nómine tuo exsultábunt tota die * et in iustítia tua exaltabúntur,</la><fr/></ligne><ligne id="20"><la>quóniam decor virtútis eórum tu es, * et in beneplácito tuo exaltábitur cornu nostrum.</la><fr/></ligne><ligne id="21"><la>Quia Dómini est scutum nostrum, * et Sancti Israel rex noster.</la><fr/></ligne></liturgia>
