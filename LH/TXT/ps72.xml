<?xml version="1.0" encoding="UTF-8"?>
<liturgia><ligne id="0"><la>Psalmus 72</la><fr/></ligne><ligne id="1"><la>Cur iustus vexetur</la><fr/></ligne><ligne id="2"><la>Beatus est, qui non fuerit scandalizatus in me (Mt II,6).</la><fr/></ligne><ligne id="3"><la/><fr/></ligne><ligne id="4"><la>Quam bonus rectis est Deus, * Deus his, qui mundo sunt corde!</la><fr/></ligne><ligne id="5"><la>Mei autem paene moti sunt pedes, * paene effúsi sunt gressus mei,</la><fr/></ligne><ligne id="6"><la>quia zelávi super gloriántes, * pacem peccatórum videns.</la><fr/></ligne><ligne id="7"><la>Quia non sunt eis impediménta, * sanus et pinguis est venter eórum.</la><fr/></ligne><ligne id="8"><la>In labóre mortálium non sunt * et cum homínibus non flagellántur.</la><fr/></ligne><ligne id="9"><la>Ídeo quasi torques est eis supérbia, * et tamquam induméntum opéruit eos violéntia. Prodit quasi ex ádipe iníquitas eórum, * erúmpunt cogitatiónes cordis. Subsannavérunt et locúti sunt nequítiam, * iniquitátem ab excélso locúti sunt.</la><fr/></ligne><ligne id="10"><la>Posuérunt in caelo os suum, * et lingua eórum transívit in terra.</la><fr/></ligne><ligne id="11"><la>Ídeo in alto sedent, * et aquae plenae non pervénient ad eos.</la><fr/></ligne><ligne id="12"><la>Et dixérunt: “Quómodo scit Deus, * et si est sciéntia in Excélso?”</la><fr/></ligne><ligne id="13"><la>Ecce ipsi peccatóres et abundántes in sǽculo * multiplicavérunt divítias.</la><fr/></ligne><ligne id="14"><la>Et dixi: “Ergo sine causa mundávi cor meum * et lavi in innocéntia manus meas;</la><fr/></ligne><ligne id="15"><la>et fui flagellátus tota die, * et castigátio mea in matutínis.”</la><fr/></ligne><ligne id="16"><la>Si dixíssem: “Lóquar ut illi”, * ecce generatiónem filiórum tuórum prodidíssem. Et cogitábam, ut cognóscerem hoc; * labor erat in óculis meis,</la><fr/></ligne><ligne id="17"><la>donec intrávi in sanctuárium Dei * et intelléxi novíssima eórum.</la><fr/></ligne><ligne id="18"><la>Verúmtamen in lúbrico posuísti eos, * deiecísti eos in ruínas.</la><fr/></ligne><ligne id="19"><la>Quómodo facti sunt in desolatiónem! * Súbito defecérunt, periérunt prae horróre.</la><fr/></ligne><ligne id="20"><la>Velut sómnium evigilántis, Dómine, * surgens imáginem ipsórum contémnes.</la><fr/></ligne><ligne id="21"><la>Quia exacerbátum est cor meum, * et renes mei compúncti sunt;</la><fr/></ligne><ligne id="22"><la>et ego insípiens factus sum et nescívi: * ut iuméntum factus sum apud te.</la><fr/></ligne><ligne id="23"><la>Ego autem semper tecum; * tenuísti manum déxteram meam.</la><fr/></ligne><ligne id="24"><la>In consílio tuo dedúces me * et póstea cum glória suscípies me.</la><fr/></ligne><ligne id="25"><la>Quis enim mihi est in caelo? * Et tecum nihil vólui super terram.</la><fr/></ligne><ligne id="26"><la>Defécit caro mea et cor meum; * Deus cordis mei, et pars mea Deus in aetérnum.</la><fr/></ligne><ligne id="27"><la>Quia ecce, qui elóngant se a te, períbunt; * perdidísti omnes, qui fornicántur abs te. Mihi autem adhaerére Deo bonum est, * pónere in Dómino Deo spem meam,</la><fr/></ligne><ligne id="28"><la>ut annúntiem omnes operatiónes tuas * in portis fíliae Sion.</la><fr/></ligne></liturgia>
