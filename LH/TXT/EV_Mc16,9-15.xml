<?xml version="1.0" encoding="UTF-8"?>
<liturgia><ligne id="0"><la>Marcus (16,9-15)</la><fr/></ligne><ligne id="1"><la>Surgens Iesus mane, prima sábbati, appáruit primo Maríae Magdalénae, de qua eiécerat septem daemónia. Illa vadens nuntiávit his, qui cum eo fúerant, lugéntibus et fléntibus; et illi audiéntes quia víveret et visus esset ab ea, non credidérunt. Post haec autem duóbus ex eis ambulántibus osténsus est in ália effígie eúntibus in villam; et illi eúntes nuntiavérunt céteris, nec illis credidérunt. Novíssime recumbéntibus illis Úndecim appáruit, et exprobrávit incredulitátem illórum et durítiam cordis, quia his, qui víderant eum resuscitátum, non credíderant. Et dixit eis: “Eúntes in mundum univérsum praedicáte evangélium omni creatúrae.</la><fr/></ligne></liturgia>
