<?xml version="1.0"?>
<liturgia> <ligne id="0">
<la>Isaias (10,5-7.13-16) 
</la></ligne>
<ligne id="1">
<la>Haec dicit D&#xF3;minus: Vae Assur, virga fur&#xF3;ris mei et b&#xE1;culus in manu mea, indign&#xE1;tio mea! Ad gentem &#xED;mpiam mitto eum et contra p&#xF3;pulum fur&#xF3;ris mei mando illi, ut &#xE1;uferat sp&#xF3;lia et dir&#xED;piat praedam et ponat illum in conculcati&#xF3;nem quasi lutum plate&#xE1;rum. Ipse autem non sic arbitr&#xE1;tur, et cor e&#xED;us non ita ex&#xED;stimat; sed in corde suo ad conter&#xE9;ndum et ad interneci&#xF3;nem g&#xE9;ntium non pauc&#xE1;rum. Dixit enim: &#x201C;In fortit&#xFA;dine manus meae feci et in sapi&#xE9;ntia mea, prudens sum enim; et &#xE1;bstuli t&#xE9;rminos popul&#xF3;rum et scr&#xED;nia e&#xF3;rum depraed&#xE1;tus sum et detr&#xE1;xi quasi potens in subl&#xED;mi sed&#xE9;ntes; et appreh&#xE9;ndit quasi nidum manus mea fortit&#xFA;dinem popul&#xF3;rum; et sicut collig&#xFA;ntur ova derel&#xED;cta, sic univ&#xE9;rsam terram ego congreg&#xE1;vi, et non fuit qui mov&#xE9;ret pennam aut aper&#xED;ret os et gann&#xED;ret.&#x201D; Numquid glori&#xE1;bitur sec&#xFA;ris contra eum, qui secat in ea? Aut exalt&#xE1;bitur serra contra eum, qui trahit eam? Qu&#xF3;modo si &#xE1;gitet virga elev&#xE1;ntem eam, et ex&#xE1;ltet b&#xE1;culus eum, qui non est lignum. Propter hoc mittet Domin&#xE1;tor, D&#xF3;minus exerc&#xED;tuum, in pingues e&#xED;us tenuit&#xE1;tem; et subtus gl&#xF3;riam e&#xED;us ardor ard&#xE9;bit quasi comb&#xFA;stio ignis.</la></ligne>
</liturgia>
