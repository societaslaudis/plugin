<?xml version="1.0" encoding="UTF-8"?>
<liturgia><ligne id="0"><la>Marcus (6,1-6)</la><fr/></ligne><ligne id="1"><la>In illo tempore: Venit Iesus in pátriam suam, et sequúntur illum discípuli sui. Et facto sábbato, coepit in synagóga docére; et multi audiéntes admirabántur dicéntes: “Unde huic haec, et quae est sapiéntia, quae data est illi, et virtútes tales, quae per manus eíus efficiúntur? Nonne iste est faber, fílius Maríae et frater Iacóbi et Iosétis et Iúdae et Simónis? Et nonne soróres eíus hic nobíscum sunt?” Et scandalizabántur in illo. Et dicébat eis Iésus: “Non est prophéta sine honóre nisi in pátria sua et in cognatióne sua et in domo sua.” Et non póterat ibi virtútem ullam fácere, nisi paucos infírmos impósitis mánibus curávit; et mirabátur propter incredulitátem eórum. Et circumíbat castélla in circúitu docens.</la><fr/></ligne></liturgia>
