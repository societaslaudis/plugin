<?xml version="1.0" encoding="UTF-8"?>
<liturgia><ligne id="0"><la>Deum Patrem omnipoténtem magnis láudibus extollámus, qui Maríam, matrem Fílii sui, ab ómnibus generatiónibus celebrári vóluit, et ab eo súpplices petámus:</la><fr/></ligne><ligne id="1"><la>Plena grátia intercédat pro nobis.</la><fr/></ligne><ligne id="2"><la>Deus, mirabílium patrátor, qui immaculátam Vírginem Maríam, córpore et ánima, cæléstis glóriæ Christi fecísti consórtem,</la><fr/></ligne><ligne id="3"><la>— filiórum tuórum corda ad eándem glóriam dírige.</la><fr/></ligne><ligne id="4"><la>Qui Maríam dedísti nobis matrem, ipsa intercedénte, concéde medélam lánguidis, solámen mæréntibus, véniam peccatóribus,</la><fr/></ligne><ligne id="5"><la>— et ómnibus salútem et pacem.</la><fr/></ligne><ligne id="6"><la>Qui Maríam matrem misericórdiæ constituísti,</la><fr/></ligne><ligne id="7"><la>— versántibus in perículis concéde, ut matérnam eius dilectiónem experiántur.</la><fr/></ligne><ligne id="8"><la>Qui Maríam, in domo Iesu et Ioseph, matrem famílias esse voluísti,</la><fr/></ligne><ligne id="9"><la>—fac ut, ipsíus intercessióne, omnes matres in famíliis caritátem fóveant et sanctitátem.</la><fr/></ligne><ligne id="10"><la>Qui Maríam cæli coronásti regínam,</la><fr/></ligne><ligne id="11"><la>—fac ut defúncti in regno tuo cum sanctórum ágmine gáudeant in ætérnum.</la><fr/></ligne></liturgia>
