<?xml version="1.0" encoding="UTF-8"?>
<liturgia><ligne id="0"><la>Hymnus</la><fr/></ligne><ligne id="1"><la>Legis sacrátæ sanctis cæremóniis</la><fr/></ligne><ligne id="2"><la>subiéctus omnis cálamo Mosáico</la><fr/></ligne><ligne id="3"><la>dignátur esse, qui regit perfúlgidos</la><fr/></ligne><ligne id="4"><la>in arce Patris órdines angélicos,</la><fr/></ligne><ligne id="5"><la>cælúmque, terram fundávi ac mária.</la><fr/></ligne><ligne id="6"><la>Mater beáta carnis sub velámine</la><fr/></ligne><ligne id="7"><la>Deum ferébat úmeris castíssimis,</la><fr/></ligne><ligne id="8"><la>dúlcia strictis óscula sub lábiis</la><fr/></ligne><ligne id="9"><la>Deíque veri hominísque imprésserat</la><fr/></ligne><ligne id="10"><la>ori, iubénte quo sunt cuncta cóndita.</la><fr/></ligne><ligne id="11"><la>Hic lumen ardens géntium in óculis,</la><fr/></ligne><ligne id="12"><la>glória plebis Israélis gérminis;</la><fr/></ligne><ligne id="13"><la>pósitus hic est in ruínam scándali</la><fr/></ligne><ligne id="14"><la>et in salútem populórum ómnium,</la><fr/></ligne><ligne id="15"><la>donec secréta reveléntur córdium.</la><fr/></ligne><ligne id="16"><la>Glória Patri per imménsa sæcula,</la><fr/></ligne><ligne id="17"><la>sit tibi, Nate, decus et impérium,</la><fr/></ligne><ligne id="18"><la>honor, potéstas Sanctóque Spirítui:</la><fr/></ligne><ligne id="19"><la>sit Trinitáti salus indivídua</la><fr/></ligne><ligne id="20"><la>per infiníta sæculórum sæcula. Amen.</la><fr/></ligne></liturgia>
