<?xml version="1.0"?>
<liturgia> <ligne id="0">
<la>Isaias (54,1-10)
</la></ligne>
<ligne id="1">
<la>Exs&#xFA;lta, st&#xE9;rilis, quae non peper&#xED;sti, laet&#xE1;re, gaude, quae non partur&#xED;sti, qu&#xF3;niam multi sunt f&#xED;lii des&#xE9;rtae magis quam f&#xED;lii nuptae, dicit D&#xF3;minus.&#xA0;Dil&#xE1;ta locum tent&#xF3;rii tui et pelles tabernacul&#xF3;rum tu&#xF3;rum ext&#xE9;nde, ne parcas; longos fac fun&#xED;culos tuos et clavos tuos cons&#xF3;lida. Ad d&#xE9;xteram enim et ad laevam penetr&#xE1;bis, et semen tuum heredit&#xE1;bit gentes, quae civit&#xE1;tes des&#xE9;rtas inhabit&#xE1;bunt. Noli tim&#xE9;re, quia non conf&#xFA;nderis, neque erub&#xE9;scas, quia non te pud&#xE9;bit; nam confusi&#xF3;nis adulesc&#xE9;ntiae tuae oblivisc&#xE9;ris et oppr&#xF3;brii viduit&#xE1;tis tuae non record&#xE1;beris &#xE1;mplius.&#xA0;Qui enim fecit te, erit sponsus tuus, D&#xF3;minus exerc&#xED;tuum nomen e&#xED;us; et red&#xE9;mptor tuus Sanctus Israel, Deus omnis terrae voc&#xE1;bitur. Quia ut mul&#xED;erem derel&#xED;ctam et maer&#xE9;ntem sp&#xED;ritu voc&#xE1;vit te D&#xF3;minus, et ux&#xF3;rem ab adulesc&#xE9;ntia abi&#xE9;ctam dixit Deus tuus. Ad punctum in m&#xF3;dico der&#xE9;liqui te et in miserati&#xF3;nibus magnis congreg&#xE1;bo te. In mom&#xE9;nto indignati&#xF3;nis absc&#xF3;ndi f&#xE1;ciem meam par&#xFA;mper a te et in miseric&#xF3;rdia sempit&#xE9;rna mis&#xE9;rtus sum tui, dixit red&#xE9;mptor tuus D&#xF3;minus. Sicut in di&#xE9;bus Noe istud mihi est, cui iur&#xE1;vi, ne ind&#xFA;cerem aquas Noe ultra supra terram; sic iur&#xE1;vi, ut non ir&#xE1;scar tibi et non &#xED;ncrepem te. Montes enim rec&#xE9;dent, et colles moveb&#xFA;ntur, miseric&#xF3;rdia autem mea non rec&#xE9;det a te, et foedus pacis meae non mov&#xE9;bitur, dixit miser&#xE1;tor tuus D&#xF3;minus.</la></ligne>
</liturgia>
