<?xml version="1.0"?>
<liturgia> <ligne id="0">
<la>Ad Galatas (3,22-29) 
</la></ligne>
<ligne id="1">
<la>Fratres: Concl&#xFA;sit Script&#xFA;ra &#xF3;mnia sub pecc&#xE1;to, ut prom&#xED;ssio ex fide I&#xE9;su Christi dar&#xE9;tur cred&#xE9;ntibus. Prius autem quam ven&#xED;ret fides, sub lege custodieb&#xE1;mur concl&#xFA;si in eam fidem, quae revel&#xE1;nda erat. &#xCD;taque lex paed&#xE1;gogus noster fuit in Christum, ut ex fide iustific&#xE9;mur; at ubi venit fides, iam non sumus sub paed&#xE1;gogo. Omnes enim f&#xED;lii Dei estis per fidem in Christo I&#xE9;su. Quic&#xFA;mque enim in Christum baptiz&#xE1;ti estis, Christum indu&#xED;stis: non est Iud&#x1FD;us neque Graecus, non est servus neque liber, non est m&#xE1;sculus et f&#xE9;mina; omnes enim vos unus estis in Christo I&#xE9;su. Si autem vos Christi, ergo &#xC1;brahae semen estis, sec&#xFA;ndum promissi&#xF3;nem her&#xE9;des.</la></ligne>
</liturgia>
