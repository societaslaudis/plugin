<?xml version="1.0"?>
<liturgia> <ligne id="0">
<la>Ioannis I (3,1-2.21-24)
</la></ligne>
<ligne id="1">
<la>Carissimi: Vid&#xE9;te qualem carit&#xE1;tem dedit nobis Pater, ut f&#xED;lii Dei nomin&#xE9;mur, et sumus! Propter hoc mundus non cogn&#xF3;scit nos, quia non cogn&#xF3;vit eum.&#xA0;Car&#xED;ssimi, nunc f&#xED;lii Dei sumus, et nondum manifest&#xE1;tum est quid &#xE9;rimus; scimus qu&#xF3;niam, cum ipse appar&#xFA;erit, s&#xED;miles ei &#xE9;rimus, qu&#xF3;niam vid&#xE9;bimus eum, s&#xED;cuti est. Car&#xED;ssimi, si cor nostrum non repreh&#xE9;nderit nos, fid&#xFA;ciam hab&#xE9;mus ad Deum&#xA0;et, quodc&#xFA;mque peti&#xE9;rimus, acc&#xED;pimus ab eo, qu&#xF3;niam mand&#xE1;ta e&#xED;us cust&#xF3;dimus et ea, quae sunt pl&#xE1;cita coram eo, f&#xE1;cimus.&#xA0;Et hoc est mand&#xE1;tum e&#xED;us, ut cred&#xE1;mus n&#xF3;mini F&#xED;lii e&#xED;us I&#xE9;su Christi et dilig&#xE1;mus alt&#xE9;rutrum, sicut dedit mand&#xE1;tum nobis.&#xA0;Et, qui servat mand&#xE1;ta e&#xED;us, in ipso manet, et ipse in eo; et in hoc cogn&#xF3;scimus qu&#xF3;niam manet in nobis, ex Sp&#xED;ritu, quem nobis dedit.</la></ligne>
</liturgia>
