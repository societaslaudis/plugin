<?xml version="1.0"?>
<liturgia> <ligne id="0">
<la>Ieremias (26,1-9) 
</la></ligne>
<ligne id="1">
<la>In princ&#xED;pio regni Io&#xE1;chim f&#xED;lii I&#xF3;siae regis I&#xFA;dae factum est verbum istud a D&#xF3;mino dicens: &#x201C;Haec dicit D&#xF3;minus: Sta in &#xE1;trio domus D&#xF3;mini et l&#xF3;queris ad omnes civit&#xE1;tes I&#xFA;dae, de quibus v&#xE9;niunt, ut ad&#xF3;rent in domo D&#xF3;mini, univ&#xE9;rsos serm&#xF3;nes, quos ego mand&#xE1;vi tibi, ut loqu&#xE1;ris ad eos: noli subtr&#xE1;here verbum, si forte &#xE1;udiant et convert&#xE1;ntur unusqu&#xED;sque a via sua mala, et paen&#xED;teat me mali, quod c&#xF3;gito f&#xE1;cere eis propter mal&#xED;tiam &#xF3;perum e&#xF3;rum. Et dices ad eos: Haec dicit D&#xF3;minus: Si non audi&#xE9;ritis me, ut ambul&#xE9;tis in lege mea, quam dedi vobis, ut audi&#xE1;tis serm&#xF3;nes serv&#xF3;rum me&#xF3;rum prophet&#xE1;rum, quos ego misi ad vos de nocte cons&#xFA;rgens et d&#xED;rigens, et non aud&#xED;stis, dabo domum istam sicut Silo et urbem hanc dabo in maledicti&#xF3;nem cunctis g&#xE9;ntibus terrae.&#x201D; Et audi&#xE9;runt sacerd&#xF3;tes et proph&#xE9;tae et omnis p&#xF3;pulus Ier&#xE9;miam loqu&#xE9;ntem verba haec in domo D&#xF3;mini. Cumque compl&#xE9;sset Ier&#xE9;mias loquens &#xF3;mnia, quae praec&#xE9;perat ei D&#xF3;minus, ut loquer&#xE9;tur ad univ&#xE9;rsum p&#xF3;pulum, apprehend&#xE9;runt eum sacerd&#xF3;tes et proph&#xE9;tae et omnis p&#xF3;pulus dicens: &#x201C;M&#xF3;rte mori&#xE1;ris! Quare prophet&#xE1;sti in n&#xF3;mine D&#xF3;mini dicens: &#x201C;Sicut Silo erit domus haec, et urbs ista desol&#xE1;bitur, eo quod non sit habit&#xE1;tor&#x201D;?&#x201D; Et congreg&#xE1;tus est omnis p&#xF3;pulus adv&#xE9;rsus Ier&#xE9;miam in domo D&#xF3;mini.</la></ligne>
</liturgia>
