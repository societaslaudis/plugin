<?xml version="1.0" encoding="UTF-8"?>
<liturgia><ligne id="0"><la>Ad Corinthios I (15,20-26.28)</la><fr/></ligne><ligne id="1"><la>Fratres: Christus resurréxit a mórtuis, primítiae dormiéntium. Quóniam enim per hóminem mors, et per hóminem resurréctio mortuórum: sicut enim in Adam omnes moriúntur, ita et in Christo omnes vivificabúntur. Unusquísque autem in suo órdine: primítiae Christus; deínde hi, qui sunt Christi, in advéntu eíus; deínde finis, cum tradíderit regnum Deo et Patri, cum evacuáverit omnem principátum et omnem potestátem et virtútem. Opórtet autem illum regnáre, donec ponat omnes inimícos sub pédibus eíus. Novíssima autem inimíca destruétur mors. Cum autem subiécta fúerint illi ómnia, tunc ipse Fílius subiéctus erit illi, qui sibi subiécit ómnia, ut sit Deus ómnia in ómnibus.</la><fr/></ligne></liturgia>
