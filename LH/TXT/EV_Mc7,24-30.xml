<?xml version="1.0" encoding="UTF-8"?>
<liturgia><ligne id="0"><la>Marcus (7,24-30)</la><fr/></ligne><ligne id="1"><la>In illo tempore: Surgens ábiit in fines Tyri et Sidónis. Et ingréssus domum néminem vóluit scire et non pótuit látere. Sed statim ut audívit de eo múlier, cuíus habébat fília spíritum immúndum, véniens prócidit ad pedes eíus. Erat autem múlier Graeca, Syrophoeníssa génere. Et rogábat eum, ut daemónium eíceret de fília eíus. Et dicébat illi: “Sine prius saturári fílios; non est enim bonum súmere panem filiórum et míttere catéllis.” At illa respóndit et dicit ei: “Dómine, étiam catélli sub mensa cómedunt de micis puerórum.” Et ait illi: “Própter hunc sermónem vade; éxiit daemónium de fília tua.” Et cum abísset domum suam, invénit puéllam iacéntem supra lectum et daemónium exísse.</la><fr/></ligne><ligne id="2"><la>ísse."</la><fr/></ligne></liturgia>
