<?xml version="1.0" encoding="UTF-8"?>
<liturgia><ligne id="0"><la>Deum Patrem Dómini et Salvatóris nostri Iesu Christi, qui in monte ante discípulos mirabíliter transfigurátus est, fidénter deprecémur:</la><fr/></ligne><ligne id="1"><la>In lúmine tuo, Dómine, lumen videámus.</la><fr/></ligne><ligne id="2"><la>Pater clementíssime, qui Fílium tuum diléctum transfigurásti et in nube lúcida teípsum manifestásti,</la><fr/></ligne><ligne id="3"><la>— fac ut verbum Christi fidéliter audiámus.</la><fr/></ligne><ligne id="4"><la>Deus, qui eléctos inebriásti ab ubertáte domus tuæ et torrénte voluptátis tuæ illos potásti,</la><fr/></ligne><ligne id="5"><la>— concéde, ut in córpore Christi fontem vitæ nostræ inveniámus.</la><fr/></ligne><ligne id="6"><la>Deus, qui fecísti de ténebris lumen splendéscere et illuxísti in córdibus nostris ad contemplándam claritátem tuam in fácie Christi Iesu,</la><fr/></ligne><ligne id="7"><la>— fove in nobis spíritum contemplatiónis Fílii tui dilécti.</la><fr/></ligne><ligne id="8"><la>Deus, qui nos vocásti vocatióne tua sancta, secúndum grátiam tuam nunc manifestátam per illuminatiónem salvatóris nostri Iesu Christi,</la><fr/></ligne><ligne id="9"><la>— illústra per Evangélium inter hómines vitam incorruptíbilem.</la><fr/></ligne><ligne id="10"><la>Pater amantíssime, qui talem caritátem dedísti nobis ut fílii Dei nominémur et simus,</la><fr/></ligne><ligne id="11"><la>— præsta, ut, cum apparúerit Christus, símiles ei fiámus.</la><fr/></ligne></liturgia>
