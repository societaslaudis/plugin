<?xml version="1.0"?>
<liturgia> <ligne id="0">
<la>Apocalypsis (5,1-10) 
</la></ligne>
<ligne id="1">
<la>Ego Ioannes, vidi in d&#xE9;xtera sed&#xE9;ntis super thronum librum scriptum intus et foris, sign&#xE1;tum sig&#xED;llis septem. Et vidi &#xE1;ngelum fortem praedic&#xE1;ntem voce magna: &#x201C;Quis est dignus aper&#xED;re librum et s&#xF3;lvere sign&#xE1;cula e&#xED;us?&#x201D; Et nemo p&#xF3;terat in caelo neque in terra neque subtus terram aper&#xED;re librum neque resp&#xED;cere illum. Et ego flebam multum, qu&#xF3;niam nemo dignus inv&#xE9;ntus est aper&#xED;re librum nec resp&#xED;cere eum. Et unus de seni&#xF3;ribus dicit mihi: &#x201C;Ne fl&#xE9;veris; ecce vicit leo de tribu I&#xFA;dae, radix David, aper&#xED;re librum et septem sign&#xE1;cula e&#xED;us.&#x201D; Et vidi in m&#xE9;dio throni et qu&#xE1;ttuor anim&#xE1;lium et in m&#xE9;dio seni&#xF3;rum Agnum stantem tamquam occ&#xED;sum, hab&#xE9;ntem c&#xF3;rnua septem et &#xF3;culos septem, qui sunt septem sp&#xED;ritus Dei missi in omnem terram. Et venit et acc&#xE9;pit de d&#xE9;xtera sed&#xE9;ntis in throno. Et cum accep&#xED;sset librum, qu&#xE1;ttuor anim&#xE1;lia et vig&#xED;nti qu&#xE1;ttuor seni&#xF3;res cecid&#xE9;runt coram Agno, hab&#xE9;ntes s&#xED;nguli c&#xED;tharas et ph&#xED;alas &#xE1;ureas plenas incens&#xF3;rum, quae sunt orati&#xF3;nes sanct&#xF3;rum. Et cantant novum c&#xE1;nticum dic&#xE9;ntes: &#x201C;D&#xED;gnus es acc&#xED;pere librum et aper&#xED;re sign&#xE1;cula e&#xED;us, qu&#xF3;niam occ&#xED;sus es et redem&#xED;sti Deo in s&#xE1;nguine tuo ex omni tribu et lingua et p&#xF3;pulo et nati&#xF3;ne; et fec&#xED;sti eos Deo nostro regnum et sacerd&#xF3;tes, et regn&#xE1;bunt super terram.&#x201D;</la></ligne>
</liturgia>
