<?xml version="1.0"?>
<liturgia> <ligne id="0">
<la>Regum II (5,1-7.10) 
</la></ligne>
<ligne id="1">
<la>In di&#xE9;bus illis: ven&#xE9;runt univ&#xE9;rsae tribus Israel ad David in Hebron dic&#xE9;ntes: &#x201C;Ecce nos os tuum et caro tua sumus. Sed et heri et nudiust&#xE9;rtius, cum esset Saul rex super nos, tu eras ed&#xFA;cens et red&#xFA;cens Israel. Dixit autem D&#xF3;minus ad te: &#x2018;Tu pasces p&#xF3;pulum meum Israel et tu eris dux super Israel.&#x2019;&#x201D; Ven&#xE9;runt quoque omnes senes Israel ad regem in Hebron, et perc&#xFA;ssit cum eis rex David foedus in Hebron coram D&#xF3;mino; unxer&#xFA;ntque David in regem super Israel. Trig&#xED;nta ann&#xF3;rum erat David, cum regn&#xE1;re coep&#xED;sset, et quadrag&#xED;nta annis regn&#xE1;vit: in Hebron regn&#xE1;vit super I&#xFA;dam septem annis et sex m&#xE9;nsibus; in Ierus&#xE1;lem autem regn&#xE1;vit trig&#xED;nta tribus annis super omnem Israel et I&#xFA;dam. Et &#xE1;biit rex et omnes viri, qui erant cum eo, in Ierus&#xE1;lem ad Iebus&#x1FD;um habitat&#xF3;rem terrae. Qui dixit ad David: &#x201C;Non ingred&#xED;eris huc, sed dep&#xE9;llent te caeci et claudi&#x201D;, signific&#xE1;ntes: &#x201C;Non ingredi&#xE9;tur David huc.&#x201D; Cepit autem David arcem Sion: haec est c&#xED;vitas David. Et ibat prof&#xED;ciens atque succr&#xE9;scens, et D&#xF3;minus, Deus exerc&#xED;tuum, erat cum eo.</la></ligne>
</liturgia>
