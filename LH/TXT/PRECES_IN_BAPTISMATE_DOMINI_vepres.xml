<?xml version="1.0" encoding="UTF-8"?>
<liturgia><ligne id="0"><la>Redemptórem nostrum, qui baptísmum in Iordáne dignátus est a Ioánne suscípere, exorémus, dicéntes:</la><fr/></ligne><ligne id="1"><la>Mitte, Dómine, Spíritum tuum super nos.</la><fr/></ligne><ligne id="2"><la>Christe, serve Dei, quem Pater suscépit et in quo sibi complácuit,</la><fr/></ligne><ligne id="3"><la>— mitte super nos, Dómine, Spíritum tuum.</la><fr/></ligne><ligne id="4"><la>Christe, elécte Dei, qui cálamum quassátum non contrivísti et linum fúmigans non exstinxísti,</la><fr/></ligne><ligne id="5"><la>— miserére ómnium quæréntium te in veritáte.</la><fr/></ligne><ligne id="6"><la>Christe, Fili Dei, quem Pater foedere novo vocávit in lucem géntium,</la><fr/></ligne><ligne id="7"><la>— áperi óculos cæcórum in aqua baptísmatis.</la><fr/></ligne><ligne id="8"><la>Christe, hóminum salvátor, quem Pater Spíritu Sancto unxit ad ministérium salútis,</la><fr/></ligne><ligne id="9"><la>— duc omnes ad te vidéndum et credéndum, ut vitam ætérnam hábeant.</la><fr/></ligne><ligne id="10"><la>Christe, spes nostra, qui ducis sedéntes in ténebris ad lucem salútis,</la><fr/></ligne><ligne id="11"><la>— fratres nostros defúnctos in regnum tuum súscipe.</la><fr/></ligne></liturgia>
