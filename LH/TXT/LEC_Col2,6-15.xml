<?xml version="1.0"?>
<liturgia> <ligne id="0">
<la>Ad Colossenses (2,6-15)
</la></ligne>
<ligne id="1">
<la>Fratres: Sicut ergo accep&#xED;stis Christum I&#xE9;sum D&#xF3;minum, in ipso ambul&#xE1;te, radic&#xE1;ti et superaedific&#xE1;ti in ipso et confirm&#xE1;ti fide, sicut didic&#xED;stis, abund&#xE1;ntes in grati&#xE1;rum acti&#xF3;ne. Vid&#xE9;te, ne quis vos depraed&#xE9;tur per philos&#xF3;phiam et in&#xE1;nem fall&#xE1;ciam sec&#xFA;ndum traditi&#xF3;nem h&#xF3;minum, sec&#xFA;ndum elem&#xE9;nta mundi et non sec&#xFA;ndum Christum;&#xA0;quia in ipso inh&#xE1;bitat omnis plenit&#xFA;do divinit&#xE1;tis corpor&#xE1;liter,&#xA0;et estis in illo repl&#xE9;ti, qui est caput omnis princip&#xE1;tus et potest&#xE1;tis; in quo et circumc&#xED;si estis circumcisi&#xF3;ne non manuf&#xE1;cta in exspoliati&#xF3;ne c&#xF3;rporis carnis, in circumcisi&#xF3;ne Christi;&#xA0;consep&#xFA;lti ei in bapt&#xED;smo, in quo et conresuscit&#xE1;ti estis per fidem operati&#xF3;nis Dei, qui suscit&#xE1;vit illum a m&#xF3;rtuis; et vos, cum m&#xF3;rtui ess&#xE9;tis in del&#xED;ctis et praep&#xFA;tio carnis vestrae, convivific&#xE1;vit cum illo, donans nobis &#xF3;mnia del&#xED;cta, delens, quod adv&#xE9;rsum nos erat, chirogr&#xE1;phum decr&#xE9;tis, quod erat contr&#xE1;rium nobis, et ipsum tulit de m&#xE9;dio &#xE1;ffigens illud cruci; exsp&#xF3;lians princip&#xE1;tus et potest&#xE1;tes trad&#xFA;xit confid&#xE9;nter, tri&#xFA;mphans illos in semet&#xED;pso.</la></ligne>
</liturgia>
