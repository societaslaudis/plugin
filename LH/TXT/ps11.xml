<?xml version="1.0" encoding="UTF-8"?>
<liturgia><ligne id="0"><la>Psalmus 11 (12)</la><fr/></ligne><ligne id="1"><la>Invocatio contra superbos</la><fr/></ligne><ligne id="2"><la>Propter nos pauperes Pater Filium dignatus est mittere. (S. Augustinus)</la><fr/></ligne><ligne id="3"><la/><fr/></ligne><ligne id="4"><la>Salvum me fac, Dómine, quóniam defécit sanctus, * quóniam deminúti sunt fidéles a fíliis hóminum.</la><fr/></ligne><ligne id="5"><la>Vana locúti sunt unusquísque ad próximum suum; * in lábiis dolósis, in dúplici corde locúti sunt.</la><fr/></ligne><ligne id="6"><la>Dispérdat Dóminus univérsa lábia dolósa * et linguam magníloquam.</la><fr/></ligne><ligne id="7"><la>Qui dixérunt: "Lingua nostra magnificábimur, † lábia nostra a nobis sunt; * quis noster dóminus est?"</la><fr/></ligne><ligne id="8"><la>"Propter misériam ínopum et gémitum páuperum, † nunc exsúrgam, dicit Dóminus; *  ponam in salutári illum, quem despíciunt."</la><fr/></ligne><ligne id="9"><la>Elóquia Dómini elóquia casta, * argéntum igne examinátum, separátum a terra, purgátum séptuplum.</la><fr/></ligne><ligne id="10"><la>Tu, Dómine, servábis nos et custódies nos * a generatióne hac in ætérnum.</la><fr/></ligne><ligne id="11"><la>In circúitu ímpii ámbulant, * a cum exaltántur sordes inter fílios hóminum.</la><fr/></ligne></liturgia>
