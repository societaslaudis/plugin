<?xml version="1.0" encoding="UTF-8"?>
<liturgia><ligne id="0"><la>Psalmus 6</la><fr/></ligne><ligne id="1"><la>Homo afflictus Domini clementiam implorat</la><fr/></ligne><ligne id="2"><la>Nunc anima mea turbata est ... Pater, salvifica me ex hora hac? (Io 12, 27).</la><fr/></ligne><ligne id="3"><la/><fr/></ligne><ligne id="4"><la>Dómine, ne in furóre tuo árguas me,* neque in ira tua corrípias me.</la><fr/></ligne><ligne id="5"><la>Miserére mei, Dómine, quóniam infírmus sum;*sana me, Dómine,</la><fr/></ligne><ligne id="6"><la>quóniam conturbáta sunt ossa mea.</la><fr/></ligne><ligne id="7"><la>Et ánima mea turbáta est valde,* sed tu, Dómine, úsquequo?</la><fr/></ligne><ligne id="8"><la>Convértere, Dómine, éripe ánimam meam;* salvum me fac propter misericórdiam tuam.</la><fr/></ligne><ligne id="9"><la>Quóniam non est in morte, qui memor sit tui,* in inférno autem quis confitébitur tibi?</la><fr/></ligne><ligne id="10"><la>Laborávi in gémitu meo,†lavábam per síngulas noctes lectum meum;*lácrimis meis stratum meum rigábam.</la><fr/></ligne><ligne id="11"><la>Turbátus est a mæróre óculus meus,* inveterávi inter omnes inimícos meos.</la><fr/></ligne><ligne id="12"><la>Discédite a me omnes, qui operámini iniquitátem,* quóniam exaudívit Dóminus vocem fletus mei.</la><fr/></ligne><ligne id="13"><la>Exaudívit Dóminus deprecatiónem meam, * Dóminus oratiónem meam suscépit.</la><fr/></ligne><ligne id="14"><la>Erubéscant et conturbéntur veheménter omnes inimíci mei; * convertántur et erubéscant valde velóciter.</la><fr/></ligne></liturgia>
