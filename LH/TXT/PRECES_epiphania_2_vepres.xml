<?xml version="1.0" encoding="UTF-8"?>
<liturgia><ligne id="0"><la>Benedíctus Christus Dóminus, qui in ténebris et in umbra mortis sedéntes visitávit, ut eos illumináret. Ab eo pia devotióne petámus:</la><fr/></ligne><ligne id="1"><la>Christe, sol óriens, osténde lucem tuam.</la><fr/></ligne><ligne id="2"><la>Christe Dómine, qui véniens, natálem Córporis tui, quod est Ecclésia, operátus es,</la><fr/></ligne><ligne id="3"><la>— fac ut illa crescat et ædificétur in caritáte.</la><fr/></ligne><ligne id="4"><la>Qui pugíllo cælum et terram regis,</la><fr/></ligne><ligne id="5"><la>— fac ut pópuli eorúmque rectóres regálem potestátem tuam agnóscant.</la><fr/></ligne><ligne id="6"><la>Qui per incarnatiónem tuam sacérdos ætérnus factus es,</la><fr/></ligne><ligne id="7"><la>— sacerdótes redde minístros tuæ redemptiónis idóneos.</la><fr/></ligne><ligne id="8"><la>Qui in sinu Vírginis Maríæ humanitátis et divinitátis mysticum es conúbium operátus,</la><fr/></ligne><ligne id="9"><la>— bénedic vírgines cælésti tibi Sponso consecrátas.</la><fr/></ligne><ligne id="10"><la>Qui, iunctus substántiæ nostræ mortalitátis, mortem quam non fecísti, abolésti,</la><fr/></ligne><ligne id="11"><la>— mortem defunctórum in vitam ætérnam mutáre digneris.</la><fr/></ligne></liturgia>
